Werkloosheidsuitkeringen, voor iedereen weggelegd?

In België zijn er 4 524 000 mensen aan het werk, dat wil zeggen dat er, ruwgeschat,  6 500 000 mensen niet over een job beschikken. Trekken we van dat getal de kinderen en ouderen af, schiet er nog steeds een groot aantal werklozen over. Ook deze mensen hebben recht op een menswaardig bestaan, maar hoe verkrijgen ze dat zonder inkomsten? En heeft iedereen wel even veel recht op die inkomsten? 

Heel wat mensen die geen loon hebben, kunnen genieten van een werkloosheidsuitkering. Een werkloosheidsuitkering is een tegemoetkoming in geld voor mensen die geen job vinden, net ontslagen zijn of personen die door een ongeval of ziekte niet meer aan werk geraken. De hoogte en de looptijd van de uitkering varieert bijvoorbeeld naarmate de persoon in kwestie al, kort of lang, gewerkt heeft.

Nu is de vraag of iedereen even veel recht heeft op zo een werkloosheidsuitkering. De meningen daarover zijn enorm verdeeld. Werklozen die hard op zoek zijn naar een job, maar niet op de arbeidsmarkt in trek zijn omwille van te weinig ervaring, te hoge leeftijd of te weinig kwalificaties, kunnen op heel wat sympathie rekenen bij de werkende bevolking. Werklozen die absoluut geen moeite doen om aan een baan te geraken, vaak omwille van dat ze meer krijgen via de uitkering dan dat ze zouden verdienen door effectief een job uit te oefenen, daar is de samenleving heel wat minder mee begaan. Deze groep mensen heeft dan ook volgens de algemene opinie geen recht op een uitkering.

Bij misbruik, door bijvoorbeeld die mensen die helemaal geen uitkering nodig hebben, gaat de sociale zekerheid de personen met werkelijke behoeftes na verloop van tijd niet meer kunnen voorzien. Sociale zekerheid is nochtans in België een belangrijk systeem waar mensen op kunnen terugvallen. Iedereen kan er ooit mee te maken krijgen en iedereen hoopt er op te kunnen steunen als het een keer nodig is. Om dat probleem van een 'profiterende' bevolking op te lossen, zou de overheid een selectie moeten kunnen maken tussen de personen die echt nood hebben aan een uitkering en het publiek dat gewoon van het systeem geniet. 

Buiten het selecteren van het juiste publiek, zijn er nog andere mogelijkheden die misbruik van het sociale zekerheidssysteem tegen kunnen gaan. Wanneer de werkloosheidsuitkering is toegekend, kan aan die uitkering een termijn verbonden zijn. Met die termijn gaan dan voorwaarden samen. Voorwaarden zoals ten eerste regelmatig op controle komen met een bewijs dat bevestigt dat je actief naar werk op zoek bent. Ten tweede, aan het einde van de termijn een werk uitvoeren, opgelegd door een interim-bureau, om de werkzoekende op de arbeidsmarkt te identificeren als persoon die wil werken, maakt niet echt uit als wat. Indien de mensen die de uitkering genieten zich niet aan de voorwaarden houden, gaat de verlenging van de termijn niet door met als gevolg dat ze hun voordeel verliezen.

Op politiek vlak is er ook niet meteen een eenduidige mening over de aanpak van het misbruik. CD&V en Open VLD opteren om een korte termijn aan de uitkeringen te verbinden, terwijl Groen! dit absoluut geen goed idee vindt. SP.A is dan weer voorstander voor het aanpakken van de werkloosheid en niet het aanpakken van de werkloosheidsuitkering om misbruik tegen te gaan namelijk, meer banen met als resultaat minder werklozen. N-VA en Vlaams Belang zijn nog wat radicaler. N-VA vindt dat personen eerst moet werken alvorens een uitkering te krijgen en Vlaams Belang zou graag een betere disciplinering van de werkloze bevolking zien. Op één punt zijn de helft van de partijen het eens. Wie een passende job weigert, krijgt geen uitkering meer.

Een menswaardig bestaan zonder inkomen is niet echt mogelijk. Daarom is er in onze maatschappij een goed systeem voorzien dat verlies van inkomsten opvangt. Het nadeel van dit systeem is dat er heel wat mensen misbruik van maken. Daardoor stroomt er veel geld naar mensen die het niet nodig hebben. Om dat misbruik op te vangen moet de overheid proberen de kwalificaties aan te passen die het mogelijk maken dat iemand van een uitkering geniet. Als die beter op de echt werkloze bevolking afgestemd zijn, kan er van misbruik al niet veel sprake meer zijn. Op politiek vlak bestaat er ook geen consensus over het oplossen van het probleem. Dus zal het nog even duren voordat alleen de echt werkloosheidsuitkeringsgerechtigden kunnen genieten van de voordelen van ons systeem. Tot dan zal de werkende bevolking moeten betalen voor iedereen. 