Mag ik de sms'jes van mijn kind lezen?
Vanuit de privacywetgeving is het niet toegelaten sms'jes van iemand anders te lezen. Als ouder draag je de verantwoordelijkheid om voor je kind te zorgen. Hoever kan je gaan tot je een vertrouwensprobleem krijgt?
Vanuit de privacywetgeving is het niet toegelaten sms'jes van iemand anders te lezen. Iedere persoon heeft het recht om zijn of haar sms'jes voor zich te houden. Dat geldt dus ook voor kinderen. Aangezien je als ouder de verantwoordelijkheid draagt om voor je kind te zorgen, kan je op een muur botsen als je de veiligheid van je kind in vraag stelt en er niet rechtstreeks met hen over kan praten.
Onderricht over veilig omgaan met technologie is nog steeds het belangrijkste. Je denkt misschien dat het minder nodig is om kinderen te onderwijzen in het correcte gebruik van sms'en en sociale media omdat ze er meestal sneller mee kunnen omspringen dan hun ouders. Grondig onderricht in het gebruik van deze technologieÃ«n is noodzakelijk omdat kinderen sms'jes en sociale media onschuldig inschatten. 
Bijvoorbeeld tienermeisjes die hun sociaal netwerk wat willen uitbreiden en met mensen praten die ze eigenlijk niet kennen beseffen zelf niet dat pedofielen hen op slinkse wijze in de val kunnen lokken. Je kan het probleem preventief aanpakken door hen op school maar vooral thuis er bewust op te maken dat dit vaker voorkomt dan ze denken. 
Als je niet zeker bent of je kind op een veilige manier omgaat met sms'jes, is de beste oplossing om het rechtstreeks te vragen. Hiermee toon je dat je bereid bent om het te bespreken en dat je elkaar kan vertrouwen. Toch is het mogelijk dat het gesprek stroef verloopt omdat het voor kinderen niet altijd eenvoudig is over hun gevoelens te praten met hun ouders. Dit geldt zeker voor kinderen aan het begin van de puberteit, wanneer ze met zichzelf in de knoop zitten. 
Maar als je kind niet meewerkt en je voelt toch aan dat er niets niet klopt, heb je het recht om de gsm van je kind af te nemen nadat je duidelijk hebt gemaakt waarover je bezorgt bent. Hij of zij woont nog altijd onder jouw dak en moet de regels van het huis volgen. Elk kind heeft tegenwoordig wel een gsm, maar hoort dit eigenlijk pas te krijgen als hij of zij kan aantonen rijp genoeg te zijn om het toestel te gebruiken. 
Daar staat tegenover dat ouders deze verantwoordelijkheid niet mogen uitbuiten omdat ze het moeilijk vinden hun kinderen los te laten. Elk kind verlaat het nest op zijn beurt en het gebruik van een gsm is meestal de eerste stap naar die vrijheid. Ouders die hun kinderen dreigen te verstikken moeten opletten dat het lezen van de sms'jes van hun kinderen het vertrouwen kan schaden.  
Kortom, kinderen die het nodige onderricht hebben gekregen zijn beter voorbereid en zullen sneller meewerken wanneer ouders vragen naar het gebruik van sms en sociale media. Ouders moeten erop toezien dat ze hun kinderen niet verstikken door teveel te willen laten over het doen en laten van hun oogappel maar mogen zeker controleren of hun kinderen wel correct omgaan met de gsm. Uiteindelijk betalen de ouders immers de telefoonrekening.