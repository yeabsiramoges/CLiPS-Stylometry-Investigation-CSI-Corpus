Tikkende tijdbom 

Stel je voor dat je elke dag moet hopen op een nieuwe lever of op een nieuw hart: Je loopt voortdurend rond met een pieper in de hoop dat die elke moment kan afgaan, want je leven hangt er vanaf. Je hebt nog wel een aantal maanden, maar je blijft elke dag hopen dat het zover is. Ondertussen tikt de klok gewoon door, en word je tijd hier op aarde korter en korter. Enkel een donor kan je nog redden.

Steeds meer en meer mensen zijn bereid om hun organen af te staan na hun overlijden. Het aantal donoren is met 50 procent gestegen tegenover 2003. Toch blijft het een gevoelig onderwerp en staat niet iedereen er voor open. In België is iedereen automatisch donor, tenzij er specifieke bezwaren tegen gemaakt worden. Het land is de koploper wat betreft het aantal donoren, toch ligt de kwestie in vele landen iets moeilijker.

Wanneer een land iedereen automatisch donor maakt, zijn er veel meer overlevingskansen voor de patiënten op de wachtlijsten. Niet elk land maakt iedereen automatisch donor zoals Belgie. In Nederland moet je je aanmelden als je donor wil zijn, daardoor zijn er ook veel minder donoren beschikbaar als in België. Het spreekt voor zich dat hoe meer kandidaten er zijn, hoe meer 'keuze' er is. Een groter keuzeaanbod biedt meer garantie op overlevingskansen. Dat heeft als gevolg dat er in Nederland elk jaar heel veel mensen die op de wachtlijst voor orgaantransplantie staan, sterven, omdat er geen geschikte donor gevonden werd. 

Er zijn nog een paar voordelen te verbinden aan de automatisering van het donorschap. Ten eerste moeten ze in Nederland nadat ze zich hebben aangemeld, voortdurend een donorcodicil bij zich hebben. Dat is een belangrijk bewijs waar op vermeld staat dat je de toestemming geeft om je organen af te staan. Als je dan iets overkomt, kunnen ze aan de hand van het bewijs onmiddelijk een patiënt op een wachtlijst verwittigen. In België hoeft niemand dat document bij zich te hebben, omdat iedereen donor is. Daardoor bestaat er ook geen risico dat je het vergeet. Ten twèede brengt het ook voordelen voor de nabestaanden mee. Wanneer iemand sterft of op sterven ligt, is het vaak moeilijk om te beslissen of de organen van die persoon afgestaan mogen worden, of liever niet. Als het familielid echter al geregistreerd is, hoeven de nabestaanden zich daar op die emotionele momenten niet mee bezig te houden, het verdriet op dat moment is al groot genoeg.

Toch is niet iedereen geschikt om daadwerkelijk donor te zijn. Elke patiënt is uniek, daarom wordt er een zorgvuldig selectieproces uitgevoerd, zodat iedereen een gepast orgaan krijgt. Daarnaast kan het ook voorkomen, dat de organen van de persoon die overleden is, zelf beschadigd zijn waardoor de dokters die organen niet kunnen gebruiken voor transplantie. Dat komt vaak voor bij mensen ouder dan 75 jaar, omdat hun toestand vaak ook al niet meer optimaal is, of mensen die eerder een zwaar ongeval hebben gehad, waardoor één van hun organen niet meer functioneren zoals het hoort. Ook alcoholisten, rokers en druggebruikers zijn ongeschikt om donor te zijn, hun organen zijn aangetast door het gebruiken van dergelijke substanties, en dus nog een groter risico dan die van gezonde donoren.  Gelukkig zijn er ook nog mensen die wél geschikt zijn en heeft een mens meerdere organen: één donor kan maar liefst 8 levens redden, ten minste, als al zijn organen geschikt zijn voor donatie. 

Het afstaan van organen is een zeer goede daad, want je kan iemands leven redden, toch zijn veel mensen bang om zich hiervoor op te geven. Ten eerste vinden veel mensen het een vreemde gedachte dat iemand anders verder leeft dankzij  hun organen, terwijl zijzelf er niet meer zijn. Ze beseffen wel dat ze iemand anders daardoor een kans op leven bieden, maar toch vinden ze het moeilijk om dat te aanvaarden. Ook de gedachte dat er in het lichaam gesneden wordt, maakt hen bang. Ze vragen zich af of het lichaam dan nog wel toonbaar zal zijn  voor de nabestaanden, wanneer ze opgebaard worden in het mortuarium.  De orgaandonatie moet namelijk onmiddelijk na het overlijden gebeuren, anders is het te laat en gaat er een donor verloren, maar dan heeft de familie nog geen afscheid kunnen nemen.                                                                                                                                                                                     
Wat velen mensen eigenlijk tegenhoudt, is ook vaak het feit dat ze niet weten wat er na de dood komt.  Ze vragen zich af of ze iets zullen voelen van de operatie, ook al zijn ze dood, of wat er na de dood dan eigenlijk komt en wat er met die persoon die hun organen krijgt gebeurd. Allemaal vragen waar niemand hen een antwoord op kan geven, simpelweg omdat niemand weet wat er na de dood komt. Dat maakt het onderwerp zo complex, iedereen bekijkt deze kwestie anders.
We kunnen besluiten dat donoren zeer noodzakelijk zijn om verschillende levens te redden. Niet iedereen staat er voor open, maar iedereen beseft wel diep vanbinnen dat het een goede daad is en dat je er iemand anders én zijn of haar familie gelukkig mee maakt. Toch is het normaal dat niet iedereen dit wil doen, iedereen heeft andere meningen en andere angsten. Er kunnen nooit voldoende donoren zijn, daarom is elke donor extra, zeer nuttig, als ze geschikt zijn. We kunnen enkel hopen dat nog meer mensen overtuigd raken. Ik zou het in ieder geval zeker doen.