Na decenia van hoogbloei, zijn het nu bijzonder sombere dagen voor de kranten. De laatste tijd vinden immers steeds minder mensen hun weg naar de krantenwinkel. Want de dag van vandaag zorgt ook het internet voor heel wat informatiebronnen. Even de laptop openklappen en je weet ook wat er in de wereld gaande is, denken vele mensen. Maar is dit werkelijk zo? En is het inderdaad overbodig om nog voor onze informatie te betalen? 
Het internet biedt ons oneidig veel mogelijkheden om gratis iets te weten te komen over actuele gebeurtenissen. De ene mogelijkheid is al wat beter dan de andere. De slimste onder ons surfen even naar de sites van de kranten zelf. In één oogopslag zie je de belangrijkste nieuwsfeiten van de dag op je computerscherm verschijnen. Niemand die zal ontkennen dat de nieuwssites handige informatiebronnen zijn. Het is echter nog maar de vraag of deze informatie nog maar in de buurt komt van de informatie die we aangeboden krijgen in de echte kranten. De artikels op deze nieuwssites zijn immers heel beknopt. Daarnaast wordt ook niet elke artikel uit de krant op de site geplaatst. Kranten proberen zich op deze manier min of meer in te dekken. Door niet alle en maar beknope informatie vrij te geven, proberen ze de lezer als nog aan te zetten tot het kopen van een  krant. 
Helaas lijkt het dat de mensen het meer dan voldoende vinden eens op het web te surfen om extra informatie te verkrijgen. Hiervoor wordt zelfs op twitter of andere social media rondgekeken. Een andere bron van informatie zijn blogs. Omwille van de opkomst van het internet, zijn er steeds meer mensen die zich graag gaan gedragen als ware journalisten. Een artikel plaatsen kost immers niet veel tijd en kan door iedereen worden gelezen. De artikels op deze nieuwsblogs zijn dan ook alles behalve kwalitatief. Sommige onder de blogjournalisten lijken namelijk te vergeten dat een artikel objectief hoeft te zijn. Als lezer weet je ook niet wat de schrijver van deze blogberichten wil bereiken. Wil hij enkel het nieuws brengen? Of wil hij de mensen via zijn artikels op bepaald idee opleggen? Je zou aldus verwachten dat enkel naïvelingen op deze manier extra informatie proberen te verzamelen, maar helaas moet worden vastgesteld dat ook deze blogs hun publiek vinden. 
Het is dan ook  moeilijk voor de kranten de strijd aan te gaan met de overvloed aan artikels op het internet. Hierdoor staat niet enkel de verkoop van de kranten staat onder druk, maar ook hun eigen journalisten. Door de komst van het internet komen we weetjes, gebeurtenissen, uitvindingen al zeer snel te weten. Ze worden al op het web gegooid nog voor het op een uitgewerkte manier in de krant kan verschijnen. Journalisten staan zoals al eerder vermeld dan ook onder zware druk. Ze zijn bijna verplicht snel en onmiddelijk dingen oppikken om zo mee te kunnen met de snelheid van het internet. Dit gaat betreurenswaardig dan ook ten kosten van de kwaliteit van de artikels. De journalist kan zijn beroep bijna niet meer naar behoren uitvoeren. Soms worden zelfs bronnen niet gecheckt zodat het hele schrijf- en redactieproces sneller  vooruit zou gaan. 
Dit is echter niet de juiste manier om de strijd aan te gaan met andere informatiebronnen. De kwaliteit van de artikels is net hetgene wat hen nog  onderscheidt van de andere. Kranten zouden de artikels op hun sites nog beknopter moeten maken, zodat er toch meer mensen de neiging zouden  hebben om de krant aan te schaffen. Ook moeten meer redacties hun volledig krant online te koop aanbieden. Sommige kranten zijn al mee met de digitalisering en stellen hun kranten beschikbaar in de vorm van een 'app'. De lezer moet dan wel betalen voor hun informatie, maar hij heeft de krant zo op een handig manier altijd bij en hoeft er het huis niet voor uit. Deze zaken zijn één van de weinige die dingen de kranten wat vooruit zouden kunnen helpen. Hoogstwaarschijnlijk zal het altijd een hele strijd blijven om te concurreren met de gratis aangeboden informatie op verschillende media.
Toch is het zonder twijfel niet overbodig nog te betalen voor informatie, althans als het werk van de journalisten niet al te hard gaat lijden onder de enorme druk die wordt opglegd. Toch liever een kwaliteitsvolle krant met rijke en uitgebreide informatie dan beknopte artikels op de site van de krant, of nog slechter dan de informatie uit één of ander blogbericht? Ach, mensen voorzie jullie zelf van kwaliteitsvolle informatie en koop die krant! Al is het enkel nog maar voor die gezellig babbel in de krantenwinkel. 