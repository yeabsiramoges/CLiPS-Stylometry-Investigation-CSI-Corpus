Homohaat is de laatste tijd heel erg actueel. We kunnen wel bijna wekelijks nieuwe verhalen lezen of horen over gaybashing, het fenomeen waarbij mensen met een andere geaardheid afgetuigd worden, omdat ze voor deze andere geaardheid uitkomen. De meeste mensen zeggen dan: 'Dat zou in deze tijd toch niet meer mogen?' of 'Wie doet er nu zoiets, in de twintigste had dit kunnen gebeuren, maar nu toch niet meer!' Hoewel iedereen denkt dat de mensheid progressiever is gaan denken, merk je maar al te vaak dat dat een leugen is. En dat geldt voor iedereen, voor jong en voor oud.
Homohaat zou niet meer mogen bestaan, sterker nog, het had nooit mogen bestaan. Holebi's kunnen er niets aandoen dat ze op mensen vallen die van hetzelfde geslacht zijn als zij. Het is geen keuze die je maakt, je bent zo of je bent zo niet. Net zoals er mensen zijn die enkel kleurlingen vallen of eerder op het aziatische type, zijn er vrouwen die op vrouwen vallen en mannen die zich aangetrokken voelen tot mannen. Het feit dat er nog steeds met een scheef oog wordt gekeken naar homo's of lesbiennes, is een schandvlek voor Europa. We leven in een vrije samenleving met vrijheid van meningsuiting en toch wordt niet iedereen zomaar aanvaard. 
Woorden als pluralisme en ruimdenkendheid worden regelmatig in de mond genomen door mensen en niet het minst door overheden maar het zijn net die overheden die homohaat, of beter gesteld, het niet aanvaarden van holebi-koppels in de samenleving, in de hand werken. In vele landen is het bij wet verboden om te trouwen of om kinderen te adopteren wanneer je homofiel of lesbisch bent. Dat vraagt toch gewoon om uitsluiting van de maatschappij? Probeer je eens in te beelden dat jij niet zou mogen trouwen met de persoon die je doodgraag ziet. Of dat jullie niet samen een kind zouden mogen opvoeden? Het is toch niet omdat je partner van hetzelfde geslacht is als jou dat je een slechte ouder zou zijn? Je zal je onbegrepen en uitgesloten voelen. 
Neem nu bijvoorbeeld wat er gebeurd is in Frankrijk; het homohuwelijk is eindelijk goedgekeurd maar dit had zeer veel voeten in de aarde. Tienduizenden mensen kwamen op straat om te protesteren tegen de goedkeuring. Waarom? Waarom hebben holebi's niet even veel het recht om hun liefde te bezegelen met een officiÃ«le ceremonie? Is hun liefde anders? Neen. Brengen ze schade toe aan de maatschappij? Neen. Zijn de tegenstanders van het homohuwelijk misschien wat kortzichtig? Ja.  
In de inleiding werd het woord gaybashing al eens vermeld, misschien moeten we hier eens dieper op ingaan. Het woord gaybashing is nog niet zo oud, maar het fenomeen waar het woord voor staat daarentegen bestaat al veel te lang. Is het niet gewoon zielig om mensen in elkaar te slaan omdat ze niet zijn zoals jij? Dat zou hetzelfde zijn als iemand slaan die op vlak van kledij, in tegenstelling tot jezelf, niet slaafs de mode volgt. We weten allemaal dat dat een absurd idee is. Maar hoe komt het dan dat gaybashing pas nu, in de eenentwintigste eeuw, zo actueel is? 
Daar zijn twee redenen voor. De eerste is dat de overheden pas nu openlijk zijn begonnen met het bestraffen van geweldpleging tegen holebi's. En dat dit ook uitvoerig in het nieuws wordt besproken. Vroeger was dat gewoon een reden voor geweldpleging zoals er zo veel zijn, niet het vermelden waard. 
Een andere reden is dat er een beweging opgang is gekomen vanuit de holebigemeenschap zelf. Ze zijn niet beschaamd om hun geaardheid en ze zijn het beu dat ze voor minderwaardig worden gehouden. Bij hen heeft er zich net hetzelfde verschijnsel afgespeelt als bij de plotse golf van aangiftes van misbruiken in de kerk. Er moest maar een iemand aangifte gaan doen van gaybashing en plots wil niemand meer verzwijgen dat ook zij werden afgetuigd vanwege hun geaardheid. Bijna iedereen stapt nu naar de politie of onderneemt gerechtelijke stappen. Zo hopen ze dat de geweldpleging maar vooral de negatieve gedachten over holebi's zullen afnemen.
Het wordt hoog tijd dat iedereen begint in te zien dat holebi's ook maar mensen zijn, met dezelfde gevoelens en gedachten als mensen die wel binnen het 'traditionele denkkader' passen. Er zullen altijd conservatievelingen rond lopen op deze wereld en wegens de vrijheid van meningsuiting zullen zij ook altijd hun mening laten horen maar er zijn verschillende manieren om dit te doen. Holebi's willen niet rebelleren of shockeren, ze willen gewoon dat iedereen hen aanvaardt. En daarbij, de wereld zou maar saai zijn mocht iedereen op dezelfde manier denken. Niet waar?