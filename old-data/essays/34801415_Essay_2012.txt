
Satelliet neerschieten of het heelal in catapulteren?

Zichtbaar of niet, het merendeel van de mensen om je heen draagt een gsm bij zich.Wie niet technisch aangelegd is heeft er eentje met een zwart-witscherm, wie ermee vertrouwd is heeft er een met een fototoestel en voor wie er fanatiek mee bezig is zijn de extra's niet meer te tellen. Wie geen mobiel heeft is waarschijnlijk te jong of te arm. Degenen die er geen aanschaven uit verzet tegen de huidige communicatiemaatschappij zijn allicht op een hand te tellen. Wij zijn constant bereikbaar, ook via internet. Maar wat voor effect heeft dit op ons leven? Wat zijn de voor -en nadelen van een samenleving waarin iedereen altijd beschikbaar is?
Een eeuw geleden zou er elk moment iemand voor je deur kunnen hebben gestaan. Vrienden en familie kwamen even langs om te vragen hoe het met je ging en bleven misschien zelf eten. Je kon moeilijk weigeren of boos op hen worden: wat hadden zij anders moeten doen, even bellen? Telefonisch verwittigen is een redelijk recent gewoonte, door de duidelijke reden dat er vroeger geen telefoon bestond. Men kon natuurlijk ook afspreken of een uitnodiging sturen, maar dat was niet altijd haalbaar. Vandaag verwacht men dat iemand op voorhand belt, een seintje geeft. Heel vaak vervangt dat 'seintje geven' wel het volledig bezoek: "wij hebben al gepraat dus waarom zou je nog komen?". Voordelen hiervan zijn natuurlijk dat het huis niet altijd opgeruimd moet zijn, dat je in minder tijd meer te weten komt over wat je vrienden -en familiekring doet, dat je het huis niet uit moet en natuurlijk dat je tijd bespaart. Maar welke fenomeen heeft er alleen voordelen? Nadelen zijn er ook. De grootste minpunt omtrent deze fenomeen -bezoeken vervangen door bellen- vind ik het verlies aan spontaniteit. Wie nog aan een huis aanbelt met de excuus "ik was hier ergens in de buurt en daarom kom ik langs" zal hoogstwaarschijnlijk met scheve ogen bekeken worden. Want dat verwacht niemand nog.
Iets totaal anders is de communicatie over lange afstanden. Omdat het niet zo simpel is om even langs te gaan bij je tante in Sri Lanka of bij een collega in Yale, is bellen heel gemakkelijk en biedt internet nog meer mogelijkheden. Live chatten, foto's en video's sturen, e-mailen: het maakt allemaal deel uit van de wonderen van internet die afstanden overwinnen. Families en vrienden hebben zo kunnen voorkomen dat zij van elkaar zouden vervreemden. Maar niet alleen oude banden kunnen heel blijven, er kunnen ook nieuwe ontstaan. Zo zijn websites als Netlog en Facebook -waarin het aanmaken van persoonlijke profielen centraal staat- zo populair geworden. Ook wie verlegen is kan uitstekend gebruik maken van deze websites, op het internet kan je namelijk makkelijk anoniem blijven. Maar terwijl anonimiteit voor sommige een bescherming is maken anderen er juist misbruik van. Het kunnen schuilen achter een pseudonim kan leiden tot (ernstig) crimineel gedrag, denk maar aan spam, phishing en kinderpornagrafie.
Ongeacht de afstand of de reden blijft het wel een feit dat mensen graag bereikbaar zijn. Telefoons staan 24 uur per dag aan, gsm's vaak ook, en men spendeert veel tijd aan het lezen en versturen van e-mails. Als een e-mail niet snel genoeg beantwoord wordt, wordt men achterdochtig. Als de telefoon na twee of drie keer bellen niet opgepakt wordt, kan de beller zich zorgen maken. Bij elke inschrijving -school, bibliotheek, weekblad,..- wordt een telefoonnumer gevraagd. Het is dus een doodnormale zaak. Maar dat het normaal is, betekent niet dat mensen er zich niet aan ergeren. Altijd op je gsm moeten letten is niet prettig, wie op vakantie is op een mooie strand zal niet al te snel zijn e-mails nakijken. Tijdens bepaalde periodes nemen mensen e-vakanties, een nieuwe verschijnsel waarbij mensen laten weten dat zij niet bereikbaar zullen zijn. Is het opkomen van deze ergernis een nieuwe sein dat communicatie te veel wordt?
Het opkomen van de telefoon, al even geleden, en alle ontwikkelingen die daarop volgden hebben onze levens gemakkelijker gemaakt. De meesten onder ons zijn, denk ik, gelukkig met al die mogelijkheden. Maar het moet gezegd worden dat zij -net zoals alles op deze wereld- nadelen met zich hebben meegebracht-, er schuilen gevaren waarmee men rekening moet houden. Telecommunicatie is dus posietief en negatief tegelijk, zolang men dit in zijn achterhoofd houdt en zijn echte leven niet verwaarloost kan er niet veel misgaan. Het is een kwestie van evenwicht en, al is de wereld de laatste decennia klein geworden, hem niet t√© klein maken.
Sahra Correia 

.

