Privacy of veiligheid?
Enerzijds is het vanuit de privacywetgeving niet toegelaten sms'jes van iemand anders te lezen. Anderzijds draag je als ouder de verantwoordelijkheid om voor je kind te zorgen. Als je als ouder echt ongerust bent waar je kind mee bezig is of met wie het omgaat, wat staat je dan te doen?
Mijn dochter Laura is net veertien. Ik weet al langer dat ze gepest wordt . Al sinds het vijfde leerjaar komt ze ieder dag met rode oogjes en tranen op haar wangen terug van school. Als ik vraag wat er scheelt, is er zogezegd niets aan de hand. "Bemoei je met je eigen zaken mama, want helpen kun je me toch niet", is  wat ik dan te horen krijg. Natuurlijk doet het als moeder pijn je kind zo te zien. Ik was vastberaden er iets aan te doen...
Alles heb ik geprobeerd. In het begin vroeg ik vriendelijk of er iets was en of ik haar misschien zou kunnen helpen. Geen resultaat. In mezelf werd ik boos, ik voelde me machteloos. Dan maar de harde aanpak: uitvliegen. Ook dat had blijkbaar geen zin. In een huilbui rende ze naar boven. "Zelfs jij neemt me niet zoals ik ben", is wat ze toen zei. Ik voelde me schuldig. Volgende zet: haar vriendinnen uithoren. Is het leuk op school? Zitten er geen pesters? Ja, wie dan? Jessica. Dat kreng. Tijd om naar de directeur te gaan. 
"Oh Jessica, ik kan me niet voorstellen dat zij iets fouts doet", is wat ik daar te horen kreeg. En weer had ik gefaald. Ik voelde me moedeloos, was ten einde raad. Enkele uren later kwam ik thuis. En daar op de keukentafel lag de oplossing: haar gsm. Meteen heb ik hem gepakt om Laura's smsjes door te nemen. Mijn dochter werd gepest en bewijs  had ik in overvloed. De dag daarna ben ik meteen terug naar de directie gestapt. Vervolgens is Jessica flink aangepakt. Sindsdien voelt Laura zich veel beter zowel thuis als op school. In dit geval is het dus een goede zet geweest de smsjes van mijn kind te lezen al kon ze er in het begin niet bepaald mee lachen. Toch is het niet altijd een goed idee andersmans sms'en te lezen. 
"In principe zijn alle sms'jes priv√©", aldus Ilse De Block. "Al zijn uitzonderingen mogelijk als je als ouder echt ongerust bent." Het is duidelijk. Wettenlijk gezien mag niemand de sms'jes van een ander lezen. Ergens is dat ook logisch. In sms'n kunnen namelijk zaken staan die je liever niet met heel de wereld deelt. Daarom zet je ze ook in sms. Anders had je ze evengoed op Facebook kunnen zetten zodat jan en alleman ze te weten zou komen. Zonder grondige reden de berichten van uw kind lezen is dan ook not done en zelfs illegaal. Bovendien bestaat er een grote kans dat je kind het gevoel heeft dat je hem of haar niet vertrouwd en zal het ook jou niet meer in vertrouwen nemen. Maar geef toe, hoe zou je zelf zijn? 

Indien je de sms'en van je kind wilt lezen, moet er dus een goede reden zijn. Ten eerste moet je al voor een lange tijd het gevoel hebben dat er iets serieus aan de hand is. Ook kun je best een aantal pogingen ondernemen alvorens naar de gsm te grijpen. Onderschat bovendien de kracht van 'het gesprek' niet. Zo is het bijvoorbeeld beter om rechtstreeks aan je kind te vragen met wie en waarover het sms'jes stuurt. Maar werkt ook praten niet, dan heb je -als ouder- het recht de touwtjes zelf in handen te nemen. Je hebt immers de verantwoordelijkheid om voor je kind te zorgen.

Maar pas op: enkel ouders beschikken over de bevoegdheid de sms'jes van hun kinderen te lezen. Geen vriend, geen vriendin, niemand anders mag dat doen om wat voor reden ook. Merk je dat een kennis met problemen zit en daar  alleen niet uit geraakt, verwittig dan de ouders zodat zij maatregels kunnen treffen en houd je er voor rest buiten. Zij die zich moeien kunnen de situatie namelijk enkel verergeren. 

Als ouder heb je de plicht te zorgen voor het welzijn van je kind. Daarbij moet je het niet alleen de liefde geven die het verdiend, voor een kind moet je door het vuur gaan. Bovendien is een kind nog maar een kind. Wanneer het met een probleem zit is het niet altijd in staat dat zelf op te lossen. Daarvoor heeft het ouders. Dus weet je als ouder niet meer wat te doen omdat je zoon of dochter met iets zit, helpt niets en lijkt het het laatste redmiddel  je kinds sms'en te lezen, twijfel dan niet langer. Jij bent de enige die nu nog voor een oplossing kan zorgen. Als je dan aan het geluk van je kind denkt, is de keuze tussen privacy en veiligheid -door mij althans- zeer snel gemaakt. 