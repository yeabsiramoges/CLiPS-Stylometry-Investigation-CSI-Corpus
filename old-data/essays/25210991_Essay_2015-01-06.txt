Automatisch geregistreerd als donor: vrijwillig verplicht?

In België is iedereen automatisch geregisteerd als donor, terwijl mensen in Nederland zich juist zelf moeten aanmelden als donor. De mensen uit Nederland die dat zelf niet doen, geven hun bestaanden het recht om hierover te beslissen. Dit beleid maakt het orgaandonorschap in Nederland ingewikkeld. Moet daarom iedereen automatisch geregisteerd worden als donor of moet het orgaandonorschap een keuzemogelijkheid blijven?

Vorige maand is een Nederlandse jongen van 20 jaar verongelukt nadat hij was aangereden op zijn scooter. Zijn ouders waren nog in diepe rouw en moesten opeens alles regelen voor zijn begrafenis. Direct kwam ook de vraag naar voren of hun zoon Stef zijn organen wilde afstaan. Zijn ouders hadden geen idee wat Stef gewild zou hebben en stonden opeens voor een zeer lastige keuze. Hun zoon had hier als 20-jarige jongen namelijk nog nooit over nagedacht. In Nederland moet je jezelf registeren om donor te worden en dat had Stef nog niet gedaan, waardoor zijn ouders nu voor een lastige keuze stonden. Zulke ingewikkelde situaties kunnen vermeden worden als iedereen automatisch geregisteerd zou zijn als donor. Als je dan geen donor wil zijn, kun je alsnog bezwaar maken en dit laten registeren. 
Als iedereen in Nederland automatisch geregisteerd is als donor, kunnen er meer levens gered worden van mensen die wachten op een orgaan. Op dit moment zijn heel veel mensen in Nederland niet geregisteerd als donor omdat de registratie niet verplicht is. Hierdoor stellen veel mensen de registratie uit, vergeten het formulier in te vullen of zijn bang om dit besluit te nemen. Dit verklaart waarom de wachtlijsten in Nederland voor een orgaan heel lang zijn. Als iederen in Nederland automatisch als donor geregisteerd zou zijn, zouden er jaarlijks ongeveer 1000 mensen gered kunnen worden. 
Bovendien zorgt deze automatische registratie ervoor dat de nabestaanden dit besluit niet hoeven te nemen voor de overledene. Het is voor nabestaanden vaak al een zware periode waarin zij veel moeten regelen voor de begrafenis en hun verdriet een plaats moeten geven. Als zij dan ook nog eens een besluit moeten nemen over de orgaandonatie, dan zal deze situatie emotioneel nog moeilijker worden. Vaak weten nabestaanden namelijk helemaal niet hoe de persoon hier tegenover stond. 
Een goed voorbeeld
In België wordt dit principe van automatistische registratie al meerdere jaren met succes toegepast. Dankzij deze wetgeving zijn er in België al vijftig procent meer organen afgestaan ten opzichte van 2003. Bovendien sterven daar dertien procent minder mensen die op de wachtlijst voor organen staan sinds de invoering van deze wet. In Nederland is er daarentegen een lange wachtlijst voor organen en sterven er jaarlijks ongeveer 150 mensen omdat zij te lang hebben moeten wachten op een orgaan. 
Een gedwongen keuze?
Sommige mensen in Nederland willen hun organen niet afstaan aan iemand die ongezond leeft en vullen daarom het registratieformulier nog niet in. Maar veel mensen weten niet dat iemand niet op de wachtlijst wordt geplaatst zolang hij of zij nog rookt, drinkt of drugs gebruikt. Op die manier worden er alleen organen toegewezen aan de meest urgente patiënten die niet roken, drinken of gebruiken. 
Bepaalde religies en geloofsovertuigingen zijn tegen het orgaandonorschap, omdat de ziel niet van het lichaam gescheiden zou kunnen worden als het lichaam niet intact is na orgaandonatie. Deze mensen die principeel tegen orgaandonatie zijn, kunnen bezwaar maken en zullen hun organen dan niet af hoeven te staan. Je hebt dus nog steeds een keuze, alleen moet je zelf stappen ondernemen als je géén orgaandonor wil zijn. Hierdoor zul je bewuster moeten nadenken over deze keuze. 
Als de Nederlandse overheid deze automatische registratie wil invoeren, moet er gebruik gemaakt worden van een goede, duidelijke wetgeving en moet de overheid sensibilisatiecampagnes invoeren. Zulke campagnes zijn belangrijk om mensen bewust te maken van het belang van orgaandonorschap en de goede daad die zij kunnen verrichten na hun overlijden.
In Nederland moet het orgaandonorschap automatisch geregisteerd worden, zodat meer mensen op de wachtlijst gered kunnen worden. Als mensen geen donor willen zijn, kunnen ze bezwaar maken en zal hun besluit geregisteerd worden. Door deze maatregel moeten mensen bewuster nadenken of zij al dan niet donor willen zijn. Dit beleid kan ervoor zorgen dat meer mensen nog wat kunnen betekenen voor een ander na zijn of haar dood. Bovendien zal het ervoor zorgen dat nabestaanden, zoals de ouders van Stef, deze keuze niet hoeven te maken. 
