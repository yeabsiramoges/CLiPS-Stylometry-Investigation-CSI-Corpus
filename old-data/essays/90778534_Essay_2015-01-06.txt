Iedereen automatisch geregistreerd als donor, of toch liever keuzemogelijkheid?
Enkele jaren geleden woonde er een klein meisje in mijn straat dat al even wachtte op een orgaandonor. Ze was ernstig ziek. Het meisje leed aan mucovisidose. Dat is een ziekte waarbij je vaak erge hoestaanvallen krijgt en daarna veel slijmen ophoest. Ze hield zich ongelooflijk sterk en gaf de moed nooit op. Na twee jaar wachten, was het eindelijk zo ver. Het ziekenhuis had een geschikte donor voor het meisje gevonden. Dat was waarschijnlijk het mooiste moment van haar leven. Sindsdien is het leven van dat meisje helemaal veranderd. Ze kan weer lachen, spelen en genieten van het kind-zijn. Die orgaandonatie heeft haar leven gered.
In België is iedereen donor, tenzij je bezwaar maakt. Het orgaandonorschap kent in ons land een groot succes door de goede wetgeving en de vele sensibilisatiecampagnes. In Nederland daarentegen, verloopt het heel anders. Daar moet je jezelf registreren om donor te zijn. In beide landen zijn echter al enkele verhitte debatten de revue gepasseerd in verband met orgaandonatie. Moet iedereen automatisch gerigistreerd worden als donor, of kiezen we hier liever zelf voor? Er zijn alvast enkele goede argumenten die pleiten voor een automatische registratie.
Ten eerste kan niet iedereen organen doneren. Je moet medisch geschikt zijn en je moet in een ziekenhuis overlijden. Ziekenhuizen vinden zo moeilijker goede orgaandonors . Als je bovendien zelf kan kiezen of je je organen afstaat of niet, dan blijven er niet veel geschikte donors over. Bij zo'n automatische registratie stijgt het aantal geschikte orgaandonoren. Patiënten kunnen zo efficiënter geholpen worden. Diegenen op de wachtlijsten krijgen dan sneller een nieuw orgaan. Als iedereen automatisch geregistreerd wordt, is de kans dat de patiënten langer leven dus ook veel groter. 

In Nederland wachten ongeveer 1200 mensen op een nieuw orgaan. Jaarlijks sterven 150 mensen op de wachtlijst. Dit cijfer kan dus dalen, als meer mensen zich opgeven als orgaandonor.  Eén donor kan immers meerdere levens redden. Als hij het hart, de twee nieren, de twee logen, de lever, de alveesklier en de dunne darm afstaat, kan deze persoon wel acht patiënten een nieuw leven geven. Orgaandonoren staan gemiddeld drie organen af. Zo redden ze jaarlijks de levens van ongeveer 1200  mensen.

Ten tweede brengt automatisch geregistreerd worden ook een voordeel voor de nabestaanden met zich mee. Op zulke emotionele momenten hebben nabestaanden vaak geen behoefte aan nadenken over orgaandonatie. Het is natuurlijk ook geen makkelijke keuze. Als iedereen automatisch geregisteerd is, hoeven de nabestaanden met die beslissing geen rekening te houden. Ze hebben het immers al moeilijk genoeg.

Er zijn jammer genoeg ook heel wat mensen die dit idee toch niet echt zien zitten. Mensen weten vaak niet wat een orgaan doneren nu precies inhoudt en dat schrikt hen af. Er zijn dus ook enkele argumenten tegen de automatische registratie.

Veel mensen zijn bang dat hun organen terecht komen bij iemand die er geen zorg voor zal dragen. Heel hun leven hebben ze geprobeerd hun organen gezond te houden en ze willen dan ook niet dat iemand anders met opzet de organen beschadigt. Veel mensen willen dan ook geen organen afstaan aan rokers, alcoholisten of (drugs)verslaafden. Wat veel mensen echter niet weten, is dat donororganen enkel worden toegewezen aan de meest urgente patiënten. Rokers, alcoholisten en (drugs)verslaafden worden dus niet op de wachtlijst geplaatst zolang zij nog roken, drinken of gebruiken.

Er zijn ook een aantal mensen die liever niet in hun lichaam laten snijden. Ze vragen zich af of hun lichaam nog wel toonbaar is na zo'n donatieprocedure. Ook deze angst lijkt ongegrond. Chirurgen maken immers gebruik van de meest hoogstaande technieken bij zulke operaties. Ze zorgen er altijd voor dat ze zo weinig mogelijk schade toebrengen aan het lichaam van de donoren. Als mensen je een laatste groet komen brengen, hoeven ze dus niet bang te zijn dat ze een gehavend lichaam zullen aantreffen.

Kortom, automatisch geregistreerd worden als donor heeft veel voordelen. Ten eerste kunnen artsen patiënten sneller helpen waardoor ze de levens van meer mensen kunnen redden. Ten tweede hoeven nabestaanden deze beslissing niet meer in jouw plaats te maken bij je overlijden. De angsten die mensen hebben in verband met orgaandonatie zijn vaak ontrecht en kunnen bovendien makkelijk weerlegd worden. Er is dus geen enkele reden waarom je je niet als orgaandonor zou opgeven. Mensen zijn er om elkaar te helpen, toch? Tenslotte bestaat er niks mooiers dan iemand een beter leven cadeau te geven.
