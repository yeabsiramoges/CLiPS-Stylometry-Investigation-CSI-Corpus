Valt er binnenkort een atoombom op België door het langer openhouden van kerncentrales ?  
We beschikken tegenwoordig al over een aantal hernieuwbare energiebronnen en toch denkt de overheid erover na om kerncentrales langer open te houden. Hoe komt het dat veel mensen er tegen zijn en de overheid tegelijkertijd alles in het werkt lijkt te stellen om kerncentrales langer open te houden? Wat wordt er verbloemd door de overheid?
Vandaag komt 53,7% van onze elektriciteitsproductie in België uit kernenergie. Verder komt er 33,9% uit fossiele brandstoffen, 1,6% uit waterkracht en 10,9% uit hernieuwbare energiebronnen.  Als we de cijfers mogen geloven dan doet de overheid er niet slecht aan de kerncentrales langer open te houden. Bovendien is kernenergie door zijn nauwelijkse emissies een schone manier om elektriciteit op te wekken. Toch moeten we dit mooie plaatje wat nuanceren. 
Om te beginnen brengt de productie van kernenergie meer vervuiling met zich mee dan we zouden denken. In België alleen is er jaarlijks zo'n 120 miljoen ton hoogradioactief afval. Hierbij komt nog eens dat het geproduceerde afval miljoenen jaren gevaarlijk radioactief blijft wat serieuze gevolgen kan hebben, zowel voor de natuur als voor de mens. De ramp in Tsjernobyl is daar een mooi voorbeeld van. Jaren na het ongeluk bleek dat heel wat kinderen fysieke beperkingen hadden opgelopen door de radioactieve bestandsdelen van het afval die nog steeds aanwezig waren in de regio.
Vervolgens is de productie van kernenergie ook onvoldoende verzekerd. De kosten bij een ongeval lopen snel op tot enkele miljarden euro's, om nog maar te zwijgen over het menselijk leed bij zo'n ongeluk. Zo maakte de ramp in Fukushima vier jaar geleden heel wat slachtoffers. Als alle risico's van kernenergie verzekerd zouden moeten worden, dan moet de overheid kernenerige met één euro per kWh duurder maken. Maar laat dit kostenplaatje nu net een volgend probleem zijn. 
Kernenergie is dus niet alleen vervuilend en gevaarlijk, het is bovendien ook duur. In België betaalde de overheid al 28 miljard voor onze kerncentrales. Als we daarenboven de oude reactoren zouden willen vernieuwen dan komt daar nog eens een flinke som bij. Het is dus niet omdat de grondstof, nl. uranium goedkoper is in vergelijking met andere energiebronnen dat het hele productieproces van kernenergie dat ook is. 
Verder zorgt kernenergie ook voor de verspreiding van kernwapens. Landen ontwikkelen illegale atoomwapens en doen dit onder de mom van 'civiele' nucleaire programma's. Internationaal werd hier al op gereageerd door de invoering van het non-proliteratieverdrag. Het verdrag verhinderd namelijk de uitbreiding van landen die atoomwapens maken. Maar door de productie van kernenergie te behouden en te blijven stimuleren, zal dit verdrag hoogstwaarschijnlijk niet standhouden. 
Bovendien biedt kernenergie geen oplossing voor de klimaatverandering. Doordat de overheid de kerncentrales langer wil openhouden, wordt de ontwikkeling van hernieuwbare energie verhinderd. Het geld dat nu verspild wordt door kerncentrales langer open te houden, kan beter geïnvesteerd worden in onderzoek naar en in experimenteren met hernieuwbare energie. 
Tot slot wordt het debat over het langer openhouden van de kerncentrales bemoeilijkt door het antidemocratisch karakter van kerncentrales. De technische informatie wordt geheimgehouden waardoor niet alles geweten is over de mogelijke voor- en nadelen van kernenergie. 
Kortom, kernenergie lijkt een schone manier om elektriciteit op te wekken doordat er nauwelijks emissies zijn maar er zitten wat addertjes onder het gras. De productie van kernenergie veroorzaakt een hoop radioactief afval waardoor kernenergie wel degelijk vervuilend en gevaarlijk is. Bovendien gaat het langer openhouden van de kerncentrales gepaard met een hoog kostenplaatje en creëert de productie van kernenergie ook mogelijkheden tot de ontwikkeling van illegale atoomwapens. Het staat vast dat het langer openhouden van de kerncentrales niet zonder gevolgen is voor de natuur en de mens. Het is dus hoogtijd dat de overheid hierover zijn verantwoordelijkheid opneemt. 