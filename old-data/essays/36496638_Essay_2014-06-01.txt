Werkloosheidsuitkeringen moeten beperkt worden in de tijd. 

De werkloosheidsuitkering is en blijft een hekelpunt. Moet ze nu omhoog, omlaag,  beperkt worden in de tijd of welvaartsvast worden? De verkiezingen zijn net achter de rug en iedere partij had wel een voorstel hoe het probleem aangepakt moet worden. Dat niemand dezelfde ideeën heeft over de werkloosheidsuitkeringen komt omdat het probleem heel wat complexer is dan dat het lijkt. De werklozen zijn niet allemaal van dezelfde aard en vragen dan ook een andere aanpak. Een betere oplossing voor het probleem van de uitkering zal er toch moeten komen, want de cijfers gaan ieder jaar achteruit. Hoe komt het dat de werkloosheid voor zoveel problemen zorgt? En is de beste methode de werkloosheidsuitkeringen beperken in de tijd? 
België is ver verwijderd van de Europese werkgelegenheidsdoelstelling om tegen 2020 75% aan werk te krijgen. In België zijn er immers 4.524.000 wonende personen aan het werk, waarvan 67,2% van de 20- tot 64-jarigen. Deze cijfers zeggen ons dat 8% van de beroepsbevolking werkloos is. De Belgische jeugdwerkloosheidsgraad bedraagt in België net geen 20%. Bovendien stijgt de werkloosheid twee keer sneller bij mannen dan bij vrouwen. Dit resulteerde in 651.059 werklozen die in 2013 een uitkering van RVA (Rijksdienst voor Arbeidsuitkering)ontvingen. We kunnen concluderen dat dit zorgwekkende cijfers zijn . 

Laat ons eerst en vooral het onderscheid maken tussen mensen die actief op zoek zijn naar een job en de mensen die niet willen werken en dus eigenlijk profiteren van de maatschappij. Dit is namelijk een heel groot verschil. Sommige van hen zijn vijftigplussers die niet gemakkelijk meer aan een job geraken, maar die heel graag willen werken. Sommigen hebben niet het geschikte diploma voor de beschikbare jobs en sommigen zijn te koppig om een job aan te nemen dat 'lager dan hun diploma is'. Ook zijn er werkzoekenden met een handicap of een beperking dat hun belet de juiste job te vinden. Anderen zijn helemaal niet in staat om te werken. Wie komt er nu wel in aanmerking voor een werkloosheidsuitkering en wie niet? Een duidelijke regeling is dus noodzakelijk. 
Aan de ene kant hebben we de mensen die liever lui dan moe zijn. Waarom zou je eigenlijk nog werken in België? Iemand die werkt en dus een job heeft, verdient bijna evenveel als iemand die niet werkt en thuis zit. De profiteurs in onze maatschappij denken er niet eens aan om te gaan werken of op zoek te gaan naar een job, want ze worden toch betaald om niets te doen. Dit is geen eerlijke situatie. De werkloosheidsuitkering moet in eerste instantie dus een stuk naar omlaag. Aan de andere kant hebben we de mensen die maar geen job kunnen vinden. Ze gaan alle interim-kantoren af, de kantoren houden hen dan op de hoogte van mogelijke vacatures en toch vinden ze geen werk.
Terwijl er eigenlijk werk genoeg is. Mensen die zeggen dat er geen werk is, hebben ongelijk. Ieder jaar zien we de cijfers van de jobs die niet ingevuld geraken. De werkzoekenden moeten aannemen wat ze kunnen, niet kieskeuring zijn en koppig aanbiedingen of voorstellen afwijzen. De werkgevers zijn ook mee de oorzaak van het probleem van de werkloosheidsuitkering. Zij zijn vaak kieskeurig in wie ze aannemen voor de job die ze aanbieden. Dit zorgt ervoor dat zowel de werkzoekenden als de werkgevers niet tevreden zijn. 
Het zijn de politieke partijen die zoeken naar mogelijke oplossingen voor het probleem van de werkloodsheidsuitkering. CD&V bijvoorbeeld wil dat uitkeringen sneller afnemen, maar in combinatie met begeleiding vanuit de overheid. Volgens Open VLD moeten uitkeringen de eerste maanden omhoog, maar wel beperkt in tijd. Een eeuwigdurende werkloosheidsuitkering kan ook niet voor N-VA. Er moet een verband zijn tussen werken en krijgen. Wie niets heeft bijgedragen, ontvangt ook niks. De partij wil werklozen wel beter begeleiden, maar wie een passende job weigert, verliest zijn werkloosheidsuitkering. 

S.P.A wil de werkloosheid beperken in de tijd, niet de uitkeringen. Een werkloze die werk weigert, mag worden geschorst. Uitkeringen moeten welvaartsvast worden. Groen! wil net zoals S.P.A welvaartsvaste uitkeringen. Het beperken van de werkloosheidsuitkering vinden ze geen goed idee. Volgens Vlaams Belang is een kordaat getrapt sanctiebeleid dan weer het enige antwoord op werkonwilligheid. Betere disciplinering van werklozen is nodig. 

De politici staan dus niet stil. Ze zijn er echt wel mee bezig de situatie voor iedereen zo eerlijk mogelijk te maken. Het probleem van de werkloosheidsuitkeringen ontstaat door zowel de werklozen als de werkgevers. Dat de werkloosheidsuitkeringen beperkt moeten worden in de tijd, staat vast. Werklozen kunnen niet heel hun leven genieten van het geld van de werkende mensen.