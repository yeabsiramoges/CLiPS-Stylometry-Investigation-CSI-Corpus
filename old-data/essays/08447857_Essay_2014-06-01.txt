Op eigen verantwoordelijkheid
"Yes, we can", is een gekende uitspraak van de Amerikaanse president Obama. Met deze uitspraak bedoelt hij dat alles mogelijk is, zolang je er zelf maar achter staat. Geluk is een allesomvattend begrip en heeft betrekking op vele facetten van het leven. Het geluk in de liefde, het geluk in het spel, het geluk in het werk, maar wat maakt ons in deze hoogtechnologische samenleving nu nog écht gelukkig? 
Modernisering
De ontwikkeling van onze maatschappij evolueert alsmaar sneller. Dit biedt ons bepaalde voordelen, maar brengt zeker en vast ook nadelen met zich mee. De technologische hoogstandjes worden alsmaar populairder en daarom integreren vaak we deze toestellen in ons dagelijks leven. Denk maar aan het verbazingwekkende assortiment van smartphones, tablets en allerlei andere gadgets. Wanneer een persoon niet beschikt over de financiële middelen om een technologisch gadget aan te kopen, wordt hij ongelukkig. 
Dit heeft een nefast gevolg op het sociaal contact tussen mensen. Het contact wordt niet meer als een prioriteit aanschouwd. De bevolking blijft steeds meer binnenshuis omdat er allerhande services worden aangeboden door het internet. De bevolking kan haar boodschappen bestellen via het internet, er wordt aan huis geleverd en de bankverrichtingen verlopen via het internet. Het menselijk contact wordt in sommige gevallen, al dan niet bewust, teruggedrongen tot het absolute minimum. Vorig jaar was nog 54 % van de Vlamingen gelukkig, maar dit jaar bedraagt dit aantal slechts 46 %.
Externe factoren
Uiteraard zijn er ook andere externe factoren die een invloed op geluk hebben. Denk maar aan de economische crisis, de groeiende onzekerheid en de verminderde sociale steun. Helaas, voedden de politieke partijen de laatste weken deze angst. De campagnes brachten bepaalde standpunten aan het licht. Vele vragen rijzen: Gaan we nog van een pensioen kunnen genieten?, Worden de belastingen nog duurder? enzovoort. De onzekerheid op verminderde steun neemt toe, wat kan resulteren in een daling van het gelukkig zijn. Vaak leggen mensen de ongegronde schuld bij anderen. Het is belangrijk om vooral zelf aan je toekomst te werken. Een financieel toekomstplan kan een goede stap zijn om alles opnieuw op orde te krijgen.
Bovendien kan het mooi weer het geluk op een positieve manier beïnvloeden. Als het aangenaam warm is, is iedereen sneller geneigd om naar buiten te gaan en iets leuk te gaan doen met vrienden en familie. In de wintermaanden daarentegen, blijft de bevolking graag lekker warm binnen. Cijfers tonen aan dat deze periode een ongelukkig gevoeld naar boven brengt. Ook de winter heeft zeer mooie dingen te bieden, zoals bijvoorbeeld een aangename sneeuwwandeling met  vrienden en familie. 
Sociaal contact
Ook blijkt dat mensen met een job gelukkiger door het leven gaan dan werklozen. De economische crisis die door Europa raasde, heeft uiteraard haar sporen nagelaten. Veel bedrijven besloten om te delokaliseren en te herstructureren. Hierdoor bereikte het werkloosheidscijfer abonimale hoogtes. De getroffenen zijn ongelukkig. Het haalt niets uit om een 'zondebok' te zoeken of ergens over te klagen. Het is belangrijk om door te zetten en het geluk in je eigen handen te nemen. 
Recent onderzoek toont aan dat gelukkige personen een sterk sociale band hebben met familie, vrienden en collega's. Een mens leert uit zijn fouten en dit gebeurt  met vallen en opstaan. Wanneer iemand tegenslag kent, speelt het persoonlijk karakter van de desbetreffende persoon wel een cruciale rol. Je hebt zelf het lot in handen om het geluk terug na te streven. In mindere periodes kan je terugvallen op je relaties met vrienden, familie en collega's.

Het sociaal contact speelt dus een grote rol in het streven naar geluk. Het gaat niet om materiële successen, maar wel om appreciatie en liefde van vrienden en familie. Dat is ook geluk hebben. Het geluk ligt in eigen handen en zoals de aanstekelijke slogan van Nike aangeeft "Just Do It".

