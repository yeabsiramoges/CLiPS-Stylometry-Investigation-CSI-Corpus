Jong en oud vormt semi-front
'Die jeugd van tegenwoordig!': een vaste uitspraak die steevast uit de mond van de 'oude garde' lijkt te komen. Geklaag, geroddel en gefoeter zodra een jongere één ondoordachte, impulsieve misstap zet. Losbandig gedrag, druggebruik en een ongediciplineerde levensstijl: stempels die regelmatig op jongeren gedrukt worden. Maar verschilt die 'jeugd van tegenwoordig' drastisch met de vaak verzuurde bejaarden?
Onderzoek wijst aan dat dit op veel vlakken wel zo is. Een dronken grootmoeder over straat zien waggelen is een zelden gezien fenomeen. Het lijkt eerder realistisch om een jongere in dit plaatje te plaatsen. Spugen, straatlawaai, wildplassen, ... Kortom overlast, zijn geen alledaagse activiteiten van de kaartende, koffie-drinkende en slapende gemeenschap van ouderen.
Daarentegen zijn er enkele opvallende gelijkenissen tussen de jongeren en de 65-plussers. Niet op vlak van gedragingen en activiteiten, maar eerder als men spreekt over sociaal aanvaardbare houdingen. Enkele opvallend cijfers komen in het onderzoek naar boven: zo zijn het niet de oudjes die het hoogste scoren op behoud en beheer van natuur (48%), maar de jongeren die het meest begaan zijn met de natuur (52%). Opvoeding van kinderen en correct ouderlijk gezag tonen bij onhandelbare kinderen vinden de jongeren (71%) bijna even storend als de 65-plussers (68%). 
Opvallend is dat deze cijfers aantonen dat de kloof tussen twee generaties, gescheiden door +/- 45 jaar, kleiner is dan verwacht. Wie de grootste kloof vormt met de rest van de gemeenschap zijn de mensen met een leeftijd van 25 tot 50 jaar. Ongemanierdheid in het openbaar beschouwen zij als storend (10% hoger dan jongeren), maar met openlijke racistische uitspraken hebben ze minder problemen: zij scoren 10% minder dan de jongeren (77%). De oudjes overstijgen dit. 45% van hen hebben er helemaal geen probleem mee. 
Door deze cijfers heen is een opvallende tendens waar te nemen. Ouderen en jongeren zijn  het op veel vlakken eens, en andere vlakken zwaar oneens. De generatie die er tussenuit lijkt te vallen, een zowat alles het meest aanvaardbaar lijkt te vinden, zijn de 25 tot 50-jarigen. Wat zijn hiervoor de cruciale aanknopingspunten?
In de jaren '30, '40 en '50, een voor-oorlogse en na-oorlogse periode, was vertier een weinig gezien fenomeen. Regels werden strenger gehandhaafd, sociaal aanzien werd hoog in het vaandel gedragen, en een onberispelijk uiterlijk was hiervoor nodig. Televisie stond in kinderschoenen, uitgaansgelegenheden waren priviléges voor de hogere klassen, en een bal en hoelahoep waren de enige ontspanningsmogelijkheden voor de normale kinderen.
In de aanloop van de jaren '60 veranderde dit beeld drastisch. De opkomst van televisie zorgde voor nieuwe ontspanningsmogelijkheden, waarlangs een vrije houding en gedraging gestimuleerd werd. De wederopbouw van de economie zorgde voor hogere lonen, meer welvaart en een hogere levensstandaard. Individualisme, vrijheid en zelfontplooïng waren voor de 'babyboom'-generatie van het hoogste belang. De opkomst van controversiële muziek, reizen, 'sex, drugs 'n' rock-and-roll'. Een losgelaten generatie, waar ouderlijk gezag ondermijnd moest zien te worden. Die mensen vormen nu de 40 tot 50 jarigen van onze gemeenschap. 
De onwetenheid in verband met schadelijke gevolgen van drank, drugs en roken kwamen pas aan  het licht in de jaren '80. Op enkelen heeft dit indruk gemaakt, maar cijfers tonen aan dat weinig veertigers en vijftigers hier enig belang aan hechten. Zwangere vrouwen die roken of drinken vinden zij (60%) geen probleem. Zwaarlijvigheid bij kinderen beschouwen zij (54%) niet als een verantwoordelijkheid van de ouders. Hoe komt het dan dat jongeren in verband met al deze normen een strenger standpunt innemen, ondanks hun vaak losbandige imago? 
Enerzijds valt op dat jongeren meer belang hechten aan natuur, gezondheid en opvoeding, zaken die bejaarden evengoed hoog in het vaandel dragen. Opvallend hier is dat net deze feiten terug te leiden zijn naar sociale media, en media in het algemeen. Tv-programma's en films tonen gespierde, gezonde mensen: gezondheid staat centraal. Vaak komt ook het moraliserende doel in de media naar boven: wees goed voor elkaar, voor je kinderen en voor je ouders. Dit staat in contrast met de media vanaf de jaren '60: rebeleer, kom op voor je rechten en vecht je vrij.
Anderszijds spenderen ze weinig aandacht aan integratie van allochtonen en beschouwen ze overmatig alcoholgebruik als normaal. Dit door een hedendaagse onverschilligheid waardoor politieke kwesties als 'saai' en 'vervelend' bestempeld worden, en vertier en plezier in de vrije tijd centraal komen te staan. Sociale media duwt jongeren in een richting, om 'erbij te horen'. Wie niet strookt met de voorwaarden, krijgt een imago van 'seut' en 'oninteressant' aangemeten. 
Kortom, er valt jongeren weinig te verwijten. Een positieve kijk op natuur en gezondheid moet alleen maar gestimuleerd worden. De negatieve effecten van sociale media en media in het algemeen, en de gevolgen daarvan, zijn de verantwoordelijkheid van ontwikkelaars en ouders. Een objectieve kijk op deze zaken is noodzakelijk, en kan niet vanuit een eigen persoonlijkheid voortkomen. Maar vooral een snibbige opmerking van een verbitterde bejaarde heeft hier weinig bijdrage. 