Automatische registratie als donor zou een goede hulp zijn

Vorige maand, toen ik op een winterse dag de krant aan het lezen was, viel mijn oog op een verontrustend artikel. Het artikel had het over Wouter, een jongeman die slachtoffer was geworden van ongeneeselijke hartaandoening. Wouter kon enkel nog gered worden door een harttransplantatie en daar komt het verontrustende gedeelte van het artikel op het theater. De jongeman was ondertussen overleden wegens het gebrek aan een geschikte orgaandonor.  

Wouter is jammer genoeg niet de enige. In Nederland wachten jaarlijks zo'n 1200 zieken op een geschikte orgaandonor. 150 van deze 1200 wachtende halen het niet en sterven nog voor er een geschikte donor gevonden is. 

Dit probleem hebben we in ons kleine België vroeger ook wel gekend, maar we zijn nu op de goede weg. Hier zijn de bewijzen. 
In vergelijking met 2003 is het aantal donoren in België met de helft gestegen en het sterftecijfer wegens gebrek aan donoren met 13% gedaald. 
Bovendien blijft België koploper op het vlak van donoren, vorig jaar hebben maar liefst 411 mensen de rol van orgaandonor op zich genomen. En niet alleen de doden vervulde deze belangrijke rol. Het enige andere land dat ons op dit vlak relatief evenaart is Kroatië. Het succes in België komt er niet zomaar. Na de bewustwording van het tekort aan donoren zijn er in België heel wat acties en maatregelen genomen. Om te beginnen heeft de campagne rond het thema van orgaandonatie, die de naam 'Beldonorcampagne' draagt, zeker en vast een steentje bijgedragen. 
De overheid heeft ook een rol gespeeld in dit succes. Naast de vele soortgelijke campagnes en andere inspanningen hebben zij ook de wetgeving aangepast, dit heeft de orgaandonatie een boost heeft gegeven.  
Zo is in België iedereen donor. Registratie is niet nodig, elk van ons Belgen wordt orgaandonor na zijn dood tenzij hij of zij hier bezwaar op heeft aangetekend. We kunnen als Belg ook registreren om orgaandonor te worden tijdens ons leven. Zo besloten 105 mensen van de 411 donoren in 2013 gedurende hun leven een orgaan af te staan. 
Hier knelt het schoentje in Nederland. Vooraleer mensen in Nederland een orgaandonor kunnen worden moeten ze geregistreerd zijn. Veel mensen weten niet dat ze ook tijdens hun leven als orgaandonor dienst kunnen doen. 
Door de luiïgheid en de onwetendheid van de mensen gebeurt dit niet, met als gevolg dat het aantal donoren relatief laag blijft in vergelijking met landen zoals België waar iedereen een potentiële donor wordt. 
Enerzijds worden er over de hele wereld veel mensen die sterven (potentiële orgaandonoren) begraven of gecremeerd, terwijl ze misschien een mensenleven hadden kunnen redden. Anderzijds zijn mensen misschien wel bereid om te doneren (voor of na hun dood) maar zijn ze niet op de hoogte van het systeem. 

We kunnen er niet omheen, mensen zijn een egoïstisch product van de natuur en van de maatschappij. Het enige wat onze aandacht trekt is het werkwoord krijgen. Wat veel mensen wel vergeten is dat wanneer niemand geeft, er ook niemand kan krijgen. Dit fenomeen weerspiegelt zich op het vlak van orgaandonatie. Als we er even wat grafieken en cijfers bijnemen, kunnen we vaststellen dat over de hele lijn meer mensen bereid zijn een donororgaan te ontvangen dan af te staan. 
Dit geldt voor elke godsdienst, elke leeftijdscategorie en elke afkomst van onze maatschappij. Angst speelt bij vele mensen een rol. Maar angst voor wat? Eenmaal we dood zijn voelen, zien of bewegen we niet meer. 
Maar niet alleen het 'egoïsme' en de angst van potentiële donoren speelt mee, ook de angst en het egoïsme van de nabestaanden heeft invloed op het aantal donoren. Het verhinderd de nabestaanden namelijk afscheid te nemen van de overledene zoals het hoort. 


De oplossing is meer een compromis dan een eenduidige oplossing. 
Zolang mensen leven,  kunnen we hen niet verplichten zich kandidaat te stellen als orgaandonor. Wat de overheden wel kunnen doen om het aantal orgaandonoren op te krikken is het sensibiliseren van de bevolking door het voeren van campagnes. Mensen moeten weten wat ze als orgaandonor kunnen betekenen en hoe het systeem van orgaandonatie nu juist in zijn werk gaat.  
Verder moet het statuut van overleden personen automatisch omschakelen naar automatische potentiële donor en niet enkel na registratie. Men zou dus wereldwijd het voorbeeld van België moeten volgen. 