Tijdsbeperking op werkloosheidsuitkeringen kan werkloosheidsprobleem oplossen

In Westerse landen en zeker ook in België is solidariteit een waarde die veel aanzien heeft. Belgen zijn terecht trots op hun verzorgingsstaat waarin mensen die het moeilijker hebben toch kunnen functioneren. Mensen die een arbeidsongeval hebben gehad krijgen een vergoeding, invaliden die niet kunnen werken krijgen een uitkering en werklozen kunnen ook rekenen op de nodige staatssteun, maar deze maatregelen zijn niet altijd zo rechtvaardig als ze  klinken. Vele belgen zijn jarenlang werkloos en rekenen bijna hun hele leven op steun van de overheid zonder iets terug te doen voor de maatschappij. Werkloosheidsuitkeringen moeten dan ook beperkt worden in de tijd.

Werkloosheidsuitkeringen zijn een grote kost voor de maatschappij, en dat voelt de werkende mens en belastingsbetaler in zijn potemonnee. Acht procent van de arbeidsbevolking in België is tijdelijk of permanent werkloos en ook al zijn er meer dan vier en een half miljoen werkende belgen is dit zeer duur. Vier procent van de Vlamingen wil meer solidariteit in België, maar de grote meerderheid is ervan overtuigd dat de sociale zekerheid wordt misbruikt. In bepaalde gevallen is een werkloosheidsuitkering een noodzaak en kan er niet van misbruik worden gesproken (bij werkloosheid door een handicap, arbeidsongeval of door fallissement van de voormalige werkgever) maar veel vaker genieten werklozen te lang van deze overheidssteun. Deze uitkeringen zijn bedoeld om mensen die door omstandigheden tijdelijk geen job hebben te ondersteunen tijdens hun zoektoch naar een nieuwe baan. In de realteit gebeurt dit vaak niet zo. Mensen profiteren langer van deze uitkeringen dan nodig; wanneer iemand tijdelijk arbeidsonbekwaam is verklaard, durft die wel eens langer thuis te blijven dan eigenlijk nodig is, en sommige werklozen zoeken zelfs niet naar een job.

Volgens onder andere N-VA en SP.A moeten werklozen die werk weigeren geschrapt worden van de uitkeringslijst, en ook al lijkt dit evident is het dat niet. Tot op de dag van vandaag kunnen werklozen een leven lang overleven op hun uitkering, zelfs als ze nog nooit hebben gewerkt en dus niets hebben bijgedragen aan de maatschappij. Om deze enorme som geld die door de Rijksdienst voor Arbeidsuitkering wordt uitgekeerd terug te schroeven, moet ook het werkloosheidsprobleem zelf aangepakt worden. De Europese werkgelegenheidsdoelstellingen stellen dat in 2020 drie kwart van de bevolking aan het werk moet zijn. België heeft nog een lange weg af te leggen want slecht 67,2% van de bevolkingsgroep van twintig tot vierenzestigjarigen is momenteel aan het werk. Op amper 6 jaar tijd moet de tewerkstellingsgraad nog 7,8% stijgen. Om dit te bereiken moeten er drastische veranderingen worden doorgevoerd. Het beperken van de duur dat mensen een werkloosheidsuitkering kunnen krijgen, is een goed begin. Hierdoor worden de werklozen aangezet om sneller een nieuwe baan te zoeken en om sneller een aangeboden baan aan te nemen. Als hun uitkering dreigt stopgezet te worden door de overheid, kan de werkloze bevolking het zich niet langer permitteren om te wachten op het ideale baantje. Hierdoor zullen ze sneller verplicht zijn om van job naar job te gaan, en verschillende tijdelijke baantjes te hebben en dit is positief voor de economie. Het aannemen van interims en deeltijdse jobs zorgt er ook voor dat er een grotere kans is op vaste tewerkstelling na een bepaalde tijd, en dit is waar naar gestreefd moet worden.

Er is een duidelijk verschil in de verschillende bevolkinsgroepen die een werkloosheidsuitkering aanvragen. De werkloosheid stijgt wel twee keer zo snel bij mannen als bij vrouwen maar wat verontrustender is, is de werkloosheid bij de jonge belgen. De jeugdwerkloosheidsgraad bedraagt bijna twintig procent in België, en dit is zeer alarmerend. De jeugd is onze toekomst, en als zelfs jonge sterke werkkrachten geen job vinden is het erg gesteld met het de tewerkstelling. Het is niet enkel zeer jammer dat zoveel jongeren geen baan vinden, het kan dramatische gevolgen hebben. Als jongeren in de eerste jaren van hun beroepsleven leren om van een uitkering te leven, zullen ze het moeilijk hebben om deze levensstijl af te leren. Door de beroepsbevolking al vanaf een jonge leeftijd aan te leren dat ze kan overleven op overheidssteun en dus niet hoeft te werken wordt er een verkeerd beeld gevormd en kan de motivatie om toch zo snel mogelijk een job te vinden vaak zoek geraken.

Het beperken van de werkloosheidsuitkeringen heeft dus niet enkel voordelen voor de staatinstellingen en belastingbetalers die deze moeten financiëren, maar kan ook de werkloosheid terug schroeven en dit is iets dat in België zeker moet worden aangemoedigd.