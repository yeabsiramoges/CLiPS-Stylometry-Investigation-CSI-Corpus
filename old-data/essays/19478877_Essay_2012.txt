
De moraal van de reclameboodschap
:
Beeld u zich eens in: een avondje cinema zonder reclame vooraf, je favoriete programma op zondagavond dat niet onderbroken wordt. Het lijkt bijna ondenkbaar. We zijn zo gewend aan reclame op het beeldscherm dat het een vast onderdeel is geworden van onze kijkavond. Maar willen we dit eigenlijk wel? Gaan we akkoord met de visie die reclame ons toont? Of is het enkel een leuke ontspannig tussendoor?

Reclame heeft als doel om zijn kijker tot iets aan te zetten: het kopen van een bepaald product, een plaats bezoeken in je vrije tijd, een nieuwe film zien enz.. De boodschap wordt op een entertainende manier aan de man gebracht. Maar achter dit onschuldig oogend mechanisme gaat iets dieper schuil. Reclame beïnvloedt duizenden mensen, ook al ben je je daar niet bewust van. Je hebt vast al eens in de winkel bij het zien van een product een belletje horen rinkelen in je hoofd; een belletje dat je aanzet tot het kopen van het product. Wel de oorzaak van dat belletje is te vinden in de herhaaldelijke keren dat je je televisietoestel hebt aangezet.

De boodschap die in reclame  verkondigd wordt stel ik erg in vraag. De fragmenten gaan vaak over slanke meisjes in rokjes, honden die de ideale voeding krijgen, het perfecte gezin en mensen die het toppunt van geluk vinden door de ideale auto te kopen. Dit zijn niet de beelden van het alledaagse leven. Nergens is er een spoor van de moeite die het kost om bijvoorbeeld je auto te kopen: in de file staan met die zelfde auto op weg naar je werk om hem af te betalen. Het perfecte gezin in de reclames bestaat uit twee kinderen (liefst een jongen en een meisje) van knappe ouders met een stralende glimlach. Ze wonen in een groot huis, met tuin, en hebben niets anders te doen dan het hun kinderen naar de zin te maken. Geen grote gezinnen, vermoeide ouders, lastige kinderen én honden. Meisjes in reclamespotjes hebben de ideale maten en doen er alles aan om dat zo te houden.
 Dat is allemaal niet zo erg, zal u denken? Het oogt inderdaad onschuldig. Maar er zit een addertje onder het gras. Veel mensen gaan zich spiegelen aan die droomwereld van schoonheid. Iedereen wil immers de mooiste auto, het beste figuur, het ideale gezin. Dromen die men gaat creëren moeten van die dromers werklijkheid worden, en daar stijgt de druk. Men kan niet zijn zoals men wil zijn. Men gaat kijken naar de perfecte voorbeelden en men zal falen. Exit, ideale wereld. Bovendien valt de groep die niet mee wil doen uit de boot. De outlaws van onze maatschappij worden nog verder in een hoekje geduwd. Wie niet volgt, moet er de gevolgen maar van dragen: sociale uitsluiting, eenzaamheid, pesterijen....

 Toch is reclame niet overal werkzaam. Het richt zich specifiek tot die groep mensen die er gevoelig voor is, die groep mensen die  effectief naar reclame kijkt.  Op alternatieve zenders en in alternatieve bioscopen is er een opvallend verschil in het uitzenden van reclame tegenover de commerciële mediums. Toen ik enkele weken geleden naar de cinema 'Cartoons' ging werd mijn film door geen een reclame spotje vooraf gegaan. Ik kreeg waar ik voor gekomen was: mijn film, en niets anders. Hetzelfde principe geldt ongeveer voor de zender 'Canvas', ook daar wordt er maar een minimum aan reclame uitgezonden. Dit verschil komt door de kijkers op wie men doelt. Canvas trekt een ander publiek aan dan bijvoorbeeld de zender 'VTM'. De Cartoons heeft een ander publiek dan bioscoop UGC om maar iets te noemen. Zijn de alternatieve doelgroepen de groepen op wie reclame het minste vat heeft? Reclame is alleen maar werkzaam daar waar het zich kan manifesteren.

Toch vinden veel mensen, uit wat voor doelgroep dan ook, dat het kijkplezier vergald wordt. Maar wat kunnen we veranderen? Afschaffen lijkt de simpele conclusie te zijn. maar zo eenvoudig is het helaas niet. Soms bevat reclame een boodschap die niet alleen handelt over de bovengenoemde dingen. Een reclame stukje heeft af en toe een aantal sterk filmische elementen. Het groeit, in zeldzame gevallen uit tot een kunstzinnig kortfilmpje, een filmpje waar we graag naar kijken vanwege de poëzie die  naar buiten komt.. Mogen, we dat zomaar afschaffen? 
Een boodschap over mensenrechten, liefdadigheidsorganisaties e.d mogen er van mij ook best zijn. Zij dragen bij tot de culturele opvoeding van de mens. 
Want dat is het enige dat reclame voor mij kan doen: enkele waarden bijbrengen bij de mens, hem gevoeliger maken, bewust maken van zijn medemens, beschaven. 
Mijn voorstel is het volgende: beperk reclame tot een minimum, toon alleen de educatieve en kunstzinnige  boodschappen. De rest kan verbannen worden naar het internet waar pulp sowieso al hoogtij viert. De groep die de huidige reclame wel een fijn entertainment vind zal  niet akkoord gaan met mij. 'Smaken verschillen' zal men zeggen. Voor mij gaat het echter niet om een kwestie van smaak, maar om een kwestie van moraal. Smaak kan men overal in kwijt. De reclame speelt vandaag de dag te veel in op de slechte smaak van mensen. Wat we nodig hebben, is een ommekeer in het waardeoordeel, van goed en slecht. Maar laten we beginnen met ons  bewust te worden van de nefast invloed van reclame. Dan zijn we al een hele stap vooruit.

