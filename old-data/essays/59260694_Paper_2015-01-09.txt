Meertaligheid in het Nederlandstalig Brussels onderwijs
Problemen en aanpassingen aan het huidig schooltaalbeleid

1. Inleiding: meertaligheid in Brussel
Brussel is een stad waar veel verschillende talen worden gesproken. Officieel is de stad tweetalig Nederlands en Frans, maar het Nederlands heeW altijd al op de tweede plaats gestaan. Naast de twee officiële talen wordt er nu onder meer Spaans, Arabisch, Italiaans, Turks en Lingala gesproken (Janssens, 2008, p.4). Toch kent Brussel een eentalig Frans, dan wel Nederlands onderwijssysteem. In eentalig onderwijs wordt wel een ander taalvak gegeven, maar ontbreken initiatieven die de tweede taal of moedertaal van de leerling ondersteunen. Daarbij wordt een filosofie van immersie gehanteerd. De leerlingen worden ondergedompeld in een Nederlands taalbad (Muylaert, 2012). Deze aanpak domineert het Brussels onderwijssysteem maar lijkt steeds minder goed te werken. De anderstalige studenten groeien ondertussen sterk in aantal. BlijW het onderwijs beter zoals het is? Of moet het Nederlandstalig onderwijs in Brussel beginnen met de moedertaal van zijn leerlingen actief te ondersteunen?
De problematiek achter deze materie is complex. Daarom wordt de vraag hier in stukken opgesplitst. Deze paper bekijkt eerst een aantal algemene voor- en nadelen bespreken van tweetalig onderwijs. Daarna wordt er gekeken naar België en de situatie in het meertalige Brussel. Eerst behandelen we hoe deze situatie er in Brussel gekomen is en wat de gevolgen daar van zijn. Vervolgens worden de problemen die zich voordoen in het Brussels Nederlandstalig onderwijs besproken. Tot slot zullen we een aantal aanpassingen aan het huidige schooltaalbeleid zien die deze problemen verhelpen.
2. Algemene voor- en nadelen van meertalige onderwijs
Kinderen tweetalig opvoeden heeW zowel voor- als nadelen. Uit het artikel van Bialystok (2009, p. 4) blijkt dat tweetalige kinderen over een kleinere woordenschat beschikken dan eentalig opgevoede kinderen. Dat verschil blijW ook zichtbaar naarmate de kinderen ouder worden. Tweetalige volwassenen hebben meer tijd nodig om hun lexicon te raadplegen.
Als eerste voordeel blijkt dat tweetalige kinderen beter scoren op metalinguïstische taken dan eentalige kinderen. Bialystok illustreert dat door erop te wijzen dat tweetalige kinderen succesvoller zijn in het accepteren dat anomale zinnen wel grammaticaal correct kunnen zijn: “Apples grow on noses” (Bialystok 2009, p.5). Tweetalige kinderen vertonen dus al vroeger grammaticaal inzicht dan eentalige kinderen.

Daarnaast kunnen tweetalige kinderen op jongere leeWijd problemen oplossen die verwarrende of misleidende informatie bevatten. Ter illustratie: in een experiment worden kinderen gevraagd worden om een set kaarten op een bepaalde kleur te sorteren. Daarna worden ze gevraagd om de kaarten opnieuw te sorteren op een ander kenmerk, bijvoorbeeld op vorm. Tweetalige kinderen zijn op jongere leeWijd in staat om dit probleem op te lossen dan eentalige kinderen (Bialystok, 2009, pp. 5-6).
Cummins (2003, pp. 61-62) bespreekt een derde voordeel. Het aanwerven van een tweede taal zou beter gaan naarmate de moedertaal meer ontwikkeld is. Dat komt doordat “de twee talen wederzijds aiankelijk zijn van elkaar en elkaar stimuleren – er vindt met andere woorden een soort kennistransfer plaats tussen beide talen. Dat proces verloopt in beide richtingen: moedertaalkennis heeW een gunstig effect op de kennis van de tweede taal, maar ook het omgekeerde is het geval” (Muylaert, 2012). Een praktisch gevolg daarvan is dat kinderen sneller leren lezen als ze tweetalig onderwijs genieten of tweetalig opgevoed zijn.
In veel landen heerst een eentalige situatie en heeW deze problematiek enkel betrekking op migrantenkinderen. Maar er zijn landen of samenlevingen waar meertaligheid ingeburgerd zit in de maatschappij (Cummins, 2003, p. 63). Voorbeelden hiervan zijn de Verenigde Staten waar in bepaalde delen meer Spaanstaligen zijn dan Engelstaligen. Canada dat officieel tweetalig is of de conflicten die zich voordoen tussen de Spaanse provincie Catalonië en de rest van het land.
3. Casus: België
voorbeeld dichter bij huis is het meertalige België. De situatie in dit land wordt haarfijn uitgelegd door Vogl en Hüning (2010, pp. 228-230). België heeW drie officiële landstalen: Nederlands, Frans en Duits. De Belgische maatschappij is opgesplitst in Vlaanderen, waar Nederlands de omgangstaal is, en Wallonië, waar Frans gesproken wordt. De grens tussen de landstalen is er niet enkel op linguïstisch vlak, verschillen doen zich ook voor op cultureel en economisch niveau. Conflicten komen samen in het tweetalige hoofdstedelijk gewest Brussel.

3.1 Hoofdstedelijk gewest Brussel
Brussel is het enige gebied in België dat officieel tweetalig is. Tweetaligheid lijkt te impliceren dat elke inwoner zowel Nederlands als Frans spreekt, maar dat is niet het geval. In het dagelijks leven speelt het Frans een veel actievere rol dan het Nederlands. Frans is als het ware de lingua franca geworden. Deze ontwikkeling stamt voort uit de Vlaamse en Waalse bewegingen van de negentiende en twintigste eeuw. Na de Belgische onaiankelijkheid verving het Frans al snel het Nederlands in officiële functies. In de jaren die volgden ijverde de Vlaamse beweging voor een wijdere verspreiding van het Nederlands. De Waalse beweging eiste dat het leren van Nederlands niet verplicht zou worden gesteld in Franstalig België. Deze polemiek zet zich tot vandaag nog voort in mindere mate (Vogl & Hüning, 2010, pp. 236-239).
3.2 Cijfers over het Brussels onderwijs
De verfransing vertaalt zich nu in een groot percentage Brusselse gezinnen die van huis uit Franstalig zijn, bijna zestig procent. Negen procent van de Brusselse bevolking komt uit een tweetalig gezin waar ze Nederlands en Frans spreken. Het aantal gezinnen waar enkel Nederlands gesproken wordt beslaat slechts zeven procent. De rest van de Brusselse populatie spreekt thuis nog een andere taal dan het Nederlands of het Frans (Janssens, 2008, p. 5).
Het belang van het Nederlands in Brussel is gegroeid door de recente economische opgang van Vlaanderen. Steeds meer Franstaligen vinden het belangrijk noties van het Nederlands te hebben en hun kinderen Nederlandstalig onderwijs te laten genieten (Vogl & Hüning, 2010, 242). Op dit moment spreekt zeventig procent van de Brusselse kleuters in het Nederlandstalig onderwijs geen Nederlands. Deze trend zet zich door in het basisonderwijs. Enkel in het secundaire onderwijs is zestig procent van de leerlingen Nederlandstalig (VGC, 2012).
4. Problemen in het Nederlandstalig Brussels onderwijs.
Het Nederlands is in Brussel dus een typische schooltaal geworden (Muylaert, 2012). Op dit moment zijn er in de meeste Nederlandstalige scholen geen of nauwelijks maatregelen voor de anderstalige leerlingen. Wanneer zeventig procent van de instromende kleuters geen Nederlands spreekt, zorgt dat voor een drietal grote problemen.

Het eerste probleem is dat anderstalige leerlingen vaak slechtere schoolresultaten behalen en hun tweetaligheid beperkt blijW (Beheydt, 1993, p. 19). Als algemeen voordeel is al besproken dat er een kennistransfer plaats vindt tussen de moedertaal en de tweede taal. Wanneer dat er niet is, is het niet verwonderlijk dat de schoolresultaten en tweetaligheid van de leerling er onder lijden.
Als een leerling zijn identiteit verliest in het klaslokaal kan dat ook resulteren in slechtere schoolresultaten (Cummins, 2003, p. 64). Wanneer de moedertaal genegeerd wordt, kan de student zijn zelfvertrouwen verliezen en dat zorgt dan weer voor minder participatie in de klas. De herkomst van een kind wordt op deze manier afgewezen en kan levenslang consequenties hebben.
Het tweede probleem veroorzaakt een derde. Leerlingen waarvan de thuiscultuur ontzegd wordt, ontwikkelen doorgaans een perceptie van inferioriteit tegenover de thuiscultuur. Zij doen vaak extra moeite om zich de nieuwe (school)cultuur toe te eigenen (Beheydt, 1993, p. 18). Dat kan moedertaalverlies tot gevolg hebben (Cummins, 2003, p. 63). De moedertaal van een kind is erg fragiel en kan dus gemakkelijk kwijt geraakt worden in de eerste paar jaar op school. Het kan dus gebeuren dat ze hun rug keren naar hun thuiscultuur om zo beter hun integratie bevorderen. Het zorgt ervoor dat kinderen niet alleen de band met hun eigen cultuur kwijtraken, maar ook hun taal.
5. Oplossingen voor Brussel
De algemene voordelen van tweetalig onderwijs wegen duidelijk zwaarder op dan de nadelen. Bovendien creëert het eentalig onderwijs voor tweetalige kinderen veel additionele problemen. Helaas worden anderstalige kinderen in het reguliere onderwijs vaak beschouwd als het probleem. De oplossing bestaat er meestal uit om deze leerlingen onder te dompelen in een intensief Nederlands taalbad, zonder aandacht te besteden aan de moedertaal. Zo geef je aan de student het idee dat zij zelf het probleem zijn dat opgelost moet worden (Muylaert, 2012).

5.1 Hernieuwing schooltaalbeleid
Een hernieuwing van het huidige schooltaalbeleid biedt een mogelijke oplossing. Het onderzoek van Van de Craen en D’hondt stelt drie nieuwe vormen van taalonderwijs voor (1998, pp. 161-162). De eerste vorm houdt een minieme verandering in. Volgens de onderzoekers is het vooral geschikt voor kleuter- en lager onderwijs. In dit beleid wordt binnen en buiten de klas aandacht geschonken aan de grote variëteit van talen aanwezig in de samenleving. Dat betekent dat de leraar de moedertaal van de leerlingen positief benadert, ze erover laat vertellen en zelf de kans grijpt om er nog iets extra aan toe te voegen. Buiten de klas uit zich dit in een open sfeer voor anderstalige ouders. Berichtgeving van de school wordt in verschillende talen aangeboden. Eventuele cursussen Nederlands kunnen ook ter beschikking gesteld worden.
De tweede vorm gaat een stap verder: het versterkte taalonderwijs. Dit vindt voornamelijk binnen in de klas plaats. Dat heeW de bedoeling om het traditionele taalonderwijs te versterken met extra materiaal en praktijkoefening. Wanneer een les een onderwerp behandelt dat betrekking heeW op een relevante vreemde taal of cultuur kan dat in de desbetreffende taal gegeven worden. Denk hier bijvoorbeeld aan geschiedenislessen over de taalgrens. Gastsprekers kunnen bijvoorbeeld ook in hun eigen taal een verhaal voor de klas brengen. (Van der Craen & D’hondt, 1998, pp. 162-163).
Als laatste vorm is er het inhoudelijke taalonderwijs (Van der Craen & D’hondt, 1998, p. 163). Dit houdt in dat een gedeelte van de algemene leerstof in een andere taal wordt gegeven dan het Nederlands. Daarnaast zou traditioneel vreemde taalonderwijs blijven bestaan. Als voorbeeld kan een Nederlandstalige school in Brussel bijvoorbeeld lessen Frans aanbieden over de taal en daarnaast ook een ander vak in die taal, zoals geschiedenis of biologie.

5.2 Onderzoek
Uit verschillende onderzoeken is ook gebleken dat tweetalig onderwijs geen negatief effect zou hebben op de algemene academische resultaten van de leerlingen (Cummins, 2003, 62-63; Van der Craen & D’hondt, 1998, 165). Wordt enkel gekeken naar de leesvaardigheid, dan scoren de kinderen in tweetalig onderwijs opmerkelijk beter dan kinderen in regulier onderwijs, zowel in hun eigen taal als in de schooltaal (Muylaert 2012). Hieruit kan afgeleid worden dat het zeker geen slechte zaak is om de moedertaal van de leerling actief te erkennen. Integendeel, het is zelfs bevorderend voor de tweetaligheid en de schoolresultaten.
6. Conclusie
Aan meertaligheid zijn drie grote voordelen verbonden. Meertalige kinderen zijn beter in staat om metalinguïstische taken op te lossen, kunnen op jongere leeWijden problemen oplossen die misleidende informatie beva3en en zal het aanwerven van een tweede taal beter gaan. Het enige nadeel is dat deze kinderen in beide talen een kleinere woordenschat hebben dan eentalige kinderen. Maar dat is verwaarloosbaar vergeleken bij de problemen die eentalig onderwijs voor meertalig kinderen kunnen veroorzaken. Schoolresultaten lijden eronder indien kinderen de onderwijstaal niet goed begrijpen. De eigen identiteit en moedertaal zijn zo kwetsbaar dat ze gemakkelijk verloren gaan als het op school genegeerd wordt.
In het meertalige Brussel zijn deze problemen erg prominent aanwezig. 70% van de Brusselse kleuters in het Nederlandstalig onderwijs spreekt niet de taal waarin wordt lesgegeven. Van der Craen en D’hondt geven drie voorstellen om deze situatie te verbeteren. Er kan een open taalbeleid worden gevoerd waarbij de moedertaal van de leerlingen positief door de leerkrachten en schoolbestuur benaderd wordt. Traditioneel taalonderwijs kan versterkt worden door de praktijk. Ten slo3e kan ook een deel van de vakken in de andere taal gegeven worden. Uit onderzoek is gebleken dat het in geen geval de schoolresultaten van de leerlingen verslechterd, maar juist verbeterd.
Het Nederlandstalig onderwijs in Brussel is aan verandering toe. Brussel zou de moedertaal van zijn leerlingen actief moeten erkennen en het huidige schooltaalbeleid aanpassen. Zo creëert de stad Brussel tweetalige inwoners die sterk in hun schoenen staan om bij te dragen aan de maatschappij.  