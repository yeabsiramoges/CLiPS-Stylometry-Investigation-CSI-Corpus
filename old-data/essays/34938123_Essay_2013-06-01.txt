We komen het overal tegen, overal waar we gaan en staan is er wel iets verboden. Van een verbodsbord op de weg tot een schoolreglement met een hele opsomming van alles wat niet mag. Bij veel van zulke zaken staan we nog amper stil, maar toch mogen we van sommige verboden tevreden zijn dat ze bestaan! Weer andere verboden zijn volgens een aantal dan weer te ver gezocht. Wanneer zijn verboden nu echt wel aan de orde? 
Schoolreglement
Spaghettibandjes, piercings, tatoeages, extravagante haarkleuren, broeken en rokjes hoger dan maximum een hand boven de knie... Een kleine opsomming van dingen die absoluut niet mogen op de meeste scholen. Een reglement is een reglement, maar toch bestaat hier enige discussie rond. Bijvoorbeeld: wanneer is een piercing een piercing? Behoort een tweede oorgaatje hier ook toe? En waarom mogen meisjes wel twee oorbellen dragen en jongens niet? Meisjes mogen op hun beurt absoluut geen spaghettibandjes dragen, want dat zou te uitdagend zijn, omdat jongens dan de bandjes van hun bh kunnnen zien. Dit wordt natuurlijk niet zo verwoord door de toezichthouders. Er wordt eerder iets gezegd in de aard van "We zijn niet op het strand hé, dames!". Want het is toch algemeen geweten dat meisjes op het strand spaghettibandjes dragen?! Van jongens in een training wordt  niets gezegd. Zij zijn toch ook niet op de fitness?! Ach ja...
Werken als ambtenaar
De mode op school is misschien van voorbijgaande aard. Maar wat te doen bij ambtenaren die niet weten hoe zich te kleden? Of beter gezegd: zijn er dingen die ambtenaren echt niet mogen dragen, zoals een hoofddoek, een kruisje of een regenboog-t-shirt? Zou er voor ambtenaren ook een kledingreglement moeten bestaan?
Allereerst is het niet onbelangrijk om te weten dat wanneer je als ambtenaar gaat werken er van je verwacht wordt dat je een volwassen persoon bent. Je moet je dus volwassen gedragen, maar je moet je eveneens volwassen kleden. Als je in je vrije tijd in een regenboog-t-shirt wilt rondlopen, dan is er niemand die je dat belet, maar je zou moeten weten dat zo'n t-shirt in een werksfeer geen gepaste kledij is. Zeker voor ambtenaren is het belangrijk dat mensen hen serieus kunnen nemen. Van je kleding hangt dus al heel veel af!
Persoonlijke smaak
Natuurlijk heeft iedereen zijn persoonlijke smaak, waar je zeker niet vanaf moet stappen. Ook een tatoege of een piercing behoort tot deze persoonlijke smaak. Ondanks het feit dat er geen verbod staat op het hebben van piercings en tatoeages als ambtenaar, ondervindt deze hier waarschijnlijk wel moeilijkheden bij. Mogelijke werknemers kunnen je hiervoor weigeren, zeker als ambtenaar, omdat ze vinden dat je een te extravagante look hebt. Potentiële klanten kunnen hierdoor gechoqueerd raken of de piercings en tatoeages kunnen hen afschrikken, wat niet ten goede komt voor het bedrijf. Best is dus op voorhand goed na te denken waar je eventuele piercings en/of tatoeages laat zetten, zodat je er later zo weing mogelijk hinder aan ondervindt.
Ook je persoonlijke geloofsovertuiging moet je zeker niet veranderen wanneer je gaat werken als ambtenaar. Het dragen van een kruisje als halskettinkje is nog tollereerbaar, omdat de symbolische waarde hierachter door de jaren heen zo goed als helemaal verdwenen is bij de meeste mensen. Maar het dragen van een hoofddoek op de werkvloer is sinds een tijdje verboden. Dit is voor velen heel begrijpelijk, maar voor zij die de hoofddoek dragen is dit niet altijd het geval. Nochtans weten zij dat wanneer ze als ambtenaar hier in België komen werken, het afdoen van hun hoofddoek gevraagd wordt.  De islam is in België geen oorspronkelijke godsdienst en deze schrikt veel mensen, dus ook klanten, af.
Voor de klant is het heel belangrijk dat zij zich op hun gemak voelen bij jou als ambtenaar. Andersom is het ook zo dat ambtenaren meer gedaan krijgen van klanten als ze qua uiterlijk al niet veroordeeld kunnen worden. Dan mag je een regenboog-t-shirt, een tatoeage of een piercing nog zo mooi vinden; het is algemeen geweten dat de meerderheid van het klantenpotentieel zich meer op zijn gemak voelt bij een normaal, volwassen, niet extravagant persoon, waardoor de klant eventueel ook meer gaat kopen en zo gaat de bal aan het rollen.
Conclusie
We leven in een vrije maatschappij, dus we zijn vrij om te dragen wat we willen. Toch is het zo dat we best een verschil maken tussen de kleding die we op het werk dragen en deze die we thuis aandoen. Er kunnen en mogen hieromtrent geen verboden opgelegd worden, maar het is wel zo dat je jezelf hier enkel voordeel mee kan doen. Als ambtenaar, en ook als werknemer in het algemeen, word je veel serieuzer genomen wanneer je een volwassen look uitstraalt. Dit heeft dan weer voordelen voor het bedrijf en zo is iedereen tevreden. Natuurlijk hangt je uitstraling ook van het totaalplaatje af. Enkel een piercing of een haarkleur die net dat tikkeltje meer heeft, is in deze moderne samenleving best nog wel aanvaardbaar. Hoe dan ook, blijf altijd jezelf! Dat brengt je het verst!