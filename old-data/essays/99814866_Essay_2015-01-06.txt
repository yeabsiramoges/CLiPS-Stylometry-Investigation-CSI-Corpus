Gered worden of sterven?
Keuzevrijheid toestaan zoals in Nederland kan als negatief effect hebben dat het sterftecijfer in België opnieuw zal stijgen.  België  zou niet langer koploper zijn wat betreft het aantal donoren en alleen Kroatië zou de leiding hebben. 
Stel, je bent ongeneeselijk ziek of je krijgt een ongeval en alleen een donororgaan kan je leven redden. Je wil uiteindelijk niets liever dan blijven leven. Het is natuurlijk beter dat de wachtlijsten zo klein mogelijk zijn, want dit vergroot de kans op een orgaan. Ziekenhuizen zullen je als Belg sneller helpen want België is koploper wat betreft organen. Enkel maar voordelen zou je denken. Maar is het een goede zaak dat iedereen automatisch donor is of moeten we hetzelfde systeem toepassen zoals in Nederland? Zou een land zoals België, de vrijheid moeten geven om donor te zijn of niet? 
Pro
In België is iedereen donor, tenzij je bezwaar maakt. Er zijn heel wat redenen om voor orgaandonatie te kiezen. Indien een persoon alle organen kan donereren, kan hij/zij in totaal acht levens redden. Natuurlijk is dit erg optimistisch en kan een persoon niet altijd alle organen doneren, maar gemiddeld redden orgaandonoren de levens van ongeveer 1200 mensen. Dit zijn 1200 personen en hun families en vrienden die opnieuw de kans krijgen om de draad in hun leven terug op te pikken. Een positief gevolg hiervan is dat het sterftecijfer daalt. 
Het kan ook voor nabestaanden een troost zijn dat hun dierbare in een ander lichaam voor een stukje 'meeleeft'. Momenteel is het nog niet mogelijk om de persoon die het orgaan kreeg, op te zoeken. Als België dit ooit zal goedkeuren, zullen nabestaanden de kans krijgen om de persoon met het nieuwe orgaan op te zoeken. Dit kan familie en vrienden eventueel helpen in het verwerkingsproces. Zo kunnen ze kracht putten door te communiceren   met persoon die gered is met het orgaan. 
Uit statistieken blijkt dat ouderen van 75 jaar of ouder sneller geneigd zijn om donororganen af te staan dan te ontvangen. Dit is ook logisch gezien de hoge leeftijd. Personen van 18 tot 75 jaar zijn eerder geneigd om organen te ontvangen dan af te staan. Een ideaal situatie zou zijn dat het aandeel dat bereid is te ontvangen, ook gelijk is aan het aandeel dat wil afstaan. De sensibilisatiecampagnes, 'Beldonorcampagne' werkt hier alvast aan. In ziekenhuizen vind je bijvoorbeeld brochures over donorschap. De brochures zorgen ervoor dat mensen bewust worden van donorschap. In deze brochures kan je bezwaar maken, het enige wat je hoeft te doen, is de brochure invullen en af te geven. Je moet wel naar de bugerlijke stand stappen om enkele gegevens op te vragen. Sensibilisatiecampagnes moeten er dus voor zorgen dat mensen geen schrik hoeven te hebben om organen af te staan. Ze moeten donorschap toegankelijk maken voor de hele bevolking. 
Ook de media verwijst af en toe naar orgaandonatie. Zo verscheen onlangs de film 'The best of me'  in de cinema. Een  zoon leed aan een ziekte en had een nieuw orgaan nodig.  Een man verongelukte uiteindelijk, maar kon de orgaan afstaan aan de zoon. Deze positieve acties zorgen voor het succes van orgaandonatie. 

Contra
Er kunnen enkele redenen zijn waarom personen bezwaar tekenen tegen orgaandonatie in België. Ten eerste zijn sommige nabestaanden  bang dat ze geen afscheid kunnen nemen van hun dierbare. Nabestaanden die een laatste groet willen brengen, zijn bang dat het lichaam niet meer toonbaar zal zijn na de donatieprocedure. 
Verder wordt bij bepaalde religies of geloofsovertuigingen  kritisch gedacht over het niet intact zijn van het lichaam na de dood. België is een multicultureel land en heel wat mensen hebben verschillende geloofsovertuigingen.  Het valt op dat personen die niet geloven, vlugger organen ontvangen en afstaan. De islam daarentegen, die een sterke geloofsovertuiging heeft,  is de kleinste groep dat organen afstaat. In de toekomst zou  een eventuele keuzevrijheid  een belangrijke rol kunnen spelen. 
Vrije keuze
Idien er een keuzevrijheid zou komen in België, zou ons land niet langer koploper zijn wat betreft het aantal organen. Jezelf registreren is geen zware klus maar van uitstel komt meestal afstel. Ook hier rijzen er opnieuw enkele vragen. Op welke leeftijd moet je jezelf registeren om donor te zijn en op basis van welke argumenten zou je kiezen om organen af te staan of te ontvangen? Indien er geen donorregister zou bestaan, kan dit ervoor zorgen dat nabestaanden op een emotioneel moment een moeilijk besluit moeten nemen. Dit alles zou met zich meebrengen dat  het aantal orgaandonaties zou zakken. De wachtlijsten zouden weer stijgen en het sterftecijfer zou ook opnieuw de lucht ingaan . 
Kortom, het systeem in België redt veel levens. De wachtlijsten blijven stabiel en slechts weinig mensen van op de wachtlijst gaan dood. Verder kan het ook helpen bij het verwerkingsproces van de nabestaanden. De Beldonorcampagne sensibiliseert elke leeftijdscategorie, dit succes is natuurlijk te danken aan de goede wetgeving. Het grootste argument om tegen orgaandonatie te zijn, kan de geloofsovertuiging zijn. De waarde van een leven is uiteindelijk toch belangrijker dan een stukje papier dat je bij je hebt dat toestemming geeft om je organen te doneren. 