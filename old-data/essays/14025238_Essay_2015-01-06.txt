Meer vrijheid of vrijheidsinperking?

Jongeren moeten vandaag de dag aan meer en strengere sociale normen voldoen. Het lijkt wel of vorige generaties, nu de dertigers, veertigers en vijftigers het veel gemakkelijker hadden. Zij moesten zich ten minste niet aan duizenden regeltjes houden, wat vandaag wel het geval is voor de jongeren. Zijn we onze vrijheid in de loop van enkele jaren kwijtgeraakt?

Vrijheid is doorheen de verschillende evoluties één van de belangrijkste termen geweest. Denk maar aan de slaven die letterlijk voor hun vrijheid vochten, onze voorouders die hun brood probeerden te verdienen en tegelijkertijd in opstand kwamen voor meer vrijheid, de vrouw aan de haard die haar kroost verzorgde en die stap per stap ook meer vrijheid kreeg.

De twintigste eeuw luidde een nieuw tijdperk in waarin welvaart en welzijn gestaag vooruitgingen. Ook tijdens deze evolutie heeft 'vrijheid voor elke burger' heel wat transformaties ondergaan. Toch vragen we ons af of die vrijheid waar we zo lang voor vochten er nog is of kunnen we nu beter de term 'vrijheidsinperking' gebruiken?

Sociale regels maken de norm

Het lijkt wel of de overheid telkens opnieuw nieuwe sociale regels oplegd, denk maar aan het actueel thema van de GAS-boetes, waarbij gemeentes voor het minste burgers straffen kunnen opleggen en daarbij niets tolereren. Soms zijn de feiten waarvoor burgers een straf krijgen lachwekkend dat het soms belachelijk klinkt. De vraag is waar we met onze maatschappij naartoe gaan en nog beter welk type van maatschappij we willen vormen. Zal de overheid ons in de toekomst nog meer regeltjes opleggen? Waarschijnlijk wel.

Waarom zoveel regeltjes

De vraag die we ons moeten stellen is: waarom de overheid zoveel regels oplegd? Het antwoord is simpel terwijl de oorzaken vanuit verschillende kanten komen. Mensen weten helaas niet meer hoe het moet om humaan naast elkaar te leven. De bijbel bevat nogtans volgende zin  klaar en duidelijk: bemin uw naaste als uzelf. Respecteer uw naaste als uzelf. Doe niet aan een ander wat u niet wilt dat een ander aan u doet. Natuurlijk slaat geen jongere nog de bijbel open, ook ik doe dat niet. Dat is ook niet nodig, het is iets dat we zouden moeten weten zonder het ergens te hoeven lezen. 

De oorzaken daarentegen zijn moeilijker op te sommen, omdat het om een samenloop van omstandigheden gaat waarvan de verklaring niet helder te zien is. Een belangrijke oorzaak is dat vele ouders gewoon niet meer weten hoe ze hun kinderen moeten opvoeden of er gewoon niet meer zijn om hun kinderen op te voeden. De twintigste eeuw heeft dan wel voor welvaart en welzijn gezorgd, maar dit gaat niet louter gepaard met positieve vooruitgangen op alle vlakken, integendeel. Het heeft er ook voor gezorgd dat ouders geen tijd hebben om kinderen op te voeden waardoor ze aan hun lot worden overgelaten en soms in verkeerde milieus terechtkomen. Daarnaast is er ook geen gevoel meer van samenhorigheid en is er minder en minder verdraagzaamheid. Ook is er de technologische vooruitgang, het internet en de smartphones waar we als bezetenen filmpjes bekijken en spelletjes spelen. De invloed van ouders is gedaald, want internet zegt het nu eenmaal zo of zo en dat is hetgeen wat kinderen vaak volgen: het internet. Ze zien op sociale media filmpjes passeren waarbij bepaalde gedragingen op die filmpjes niet kan getolereerd worden en toch vragen ze zich of het gedrag kan of niet kan. Voor kinderen uit sociaal zwakkere milieus is het moeilijker daar afstand van te doen. Vaak herhalen ze dit gedrag op straat en natuurlijk moet dit bestrafd worden. 

Regels zijn nodig om te straffen. En natuurlijk is dit een triestige zaak. Zo'n welvarende maatschappij die straffen moet opleggen omdat mensen niet meer weten hoe ze zich moeten gedragen. Beperken deze regels onze vrijheid in? Helemaal niet, want wat voor maatschappij zouden we hebben als spugen, openlijk racistische uitspraken doen, ongemanierdheid in het openbaar,... niet meer bestrafd worden? Een onmogelijke maatschappij. Maar daarnaast moeten de oorzaken ook sterker aangepakt worden.
