Donatie of dood?
In Nederland moet je jezelf registreren als je donor wilt zijn. Maar is het niet eens tijd voor verandering? Een automatisch donorschap redt immers veel meer levens.
Iedereen haat de dood en niets is zo fijn als in leven te zijn. Een dierbare kwijtspelen is abominabel en gaat altijd gepaard met veel verdriet. Niemand wenst een ander de dood toe. De vraag van dokters of ze de organen mogen gebruiken, is voor vele rouwenden de druppel. Het is al zo'n moeilijke periode en helder nadenken of verdraagzaam zijn, gaat dan niet zo goed. 'Een sterfgeval is al erg genoeg, maar een sterfgeval zonder organen is nog erger' denken sommige moeders misschien wel. In België ben je automatisch donor, tenzij je een bezwaar indiend. In Nederland moet je jezelf registreren om donor te mogen zijn. Is het niet eens tijd dat die regeling veranderd? 

Als je hersendood bent, kan je liefst acht organen afstaan: je hart, alvleesklier, dunne darm, lever, twee longen en twee nieren. Deze organen afgeven betekent acht levens redden. Je bent misschien gestorven, maar je bent wel gestorven als een held voor deze acht mensen. Stel je voor hoeveel mensen je gelukkig kan maken door iets te doen waar je eingelijk niets voor moet doen. Jij hebt geen last van enkele organen minder, maar voor hen staat één orgaan gelijk aan een nieuw leven. De hoeveelheid mensen die je gelukkig maakt, is haast ontelbaar. Niet alleen deze acht mensen zouden je dankbaar zijn, maar ook heel hun familie en vriendengroep zouden een vreugdedansje maken. 
In Nederland zijn er liefst duizendtweehonderd mensen die wachten en verlangen naar nieuw leven en hoop blijven koesteren. Ze staan op een veel te lange wachtlijst, die maar niet lijkt te verkorten.  Elk jaar sterven honderdvijftig personen omwille van slechte organen. Hondervijftig mensen per jaar wil zeggen dat er ongeveer om de twee dagen iemand sterft. Is het niet beter om te denken aan de medemens i.p.v. organen mee de grond in te nemen? Daar heeft niemand er wat aan. 
Sommigen mensen zijn bang om te doneren. Bang omdat ze denken dat ze stiekem nog in leven zijn. Als ze dan hun organen afgeven, is het definitief gedaan voor hen. Maar de dokters vandaag de dag zijn geschoold en kennen er ondertussen alles van. Ze zouden nooit organen wegnemen als er nog kans op leven is. Daar hoeft niemand mee in te zitten. Dokters weten waarmee ze bezig zijn, ze zouden nooit iemand expres laten sterven om hun organen te nemen. Ze hebben niet voor niets de dokterseed afgelegd.
Anderen willen helemaal niet dat ze snijden in hun zoon, man, vriend, neef,.. Ze vinden het lelijk of denken dat het lichaam niet meer toonbaar is daarna. Een hakmes of een slagersmes komen niet meer voor in de operatiezalen. Zorgvuldig en netjes gaan dokters te slag. Met veel respect halen ze de organen eruit en daarna snijden ze het lichaam mooi terug dicht. Het is zelfs amper te zien. En wat maakt het dan nog uit? Zoveel mensen kijken niet naar een naakt lichaam. In het mortuarium liggen ze mooi opgebaard in hun zondagskleren, niemand zou merken dat er een operatie is gebeurd of dat er organen weg zijn.
Als de orgaandonatie automatisch geregistreerd is, hoeven de nabestaanden geen belangrijke beslissingen te maken over wel of niet doneren. Vaders zouden de moeders niet meer hoeven te overtuigen en er zou geen heel debacle plaatsvinden. Als dit systeem er komt, hoeft niemand zich nog zorgen te maken, het pleit is al beslecht. De organen worden afgegeven.
Als je absoluut niet wilt doneren, kan je nog steeds een bezwaar indienen. Dit moet natuurlijk gebeuren voor je sterft. Gelovigen die volgens hun religie niet mogen doneren, kunnen op voorhand zeggen: "Nee, ik wil mijn organen bijhouden". Het is niet dat je geen keuze meer hebt, je moet je keuze gewoon op tijd maken. 
Er zijn een heleboel mensen die wel willen doneren, maar gewoon vergeten om dat te laten registreren. Zo gaan er een heleboel organen en levens verloren. Ergens is het logisch, als jonge knaap van twintig denk je aan vrouwen, drank en studies, maar niet aan organen doneren. Een heleboel verwachten ook dat ze nog vijftig jaar zouden leven en dat ze nog alle tijd van de wereld hebben. Maar niets is minder waar, de dood komt vaak onverwachts.  Met deze nieuwe regel zou doneren automatisch gebeuren en gaan gezonde organen niet zomaar mee de grond in. Als je er resoluut tegen bent, zal je er wel aan denken om een bezwaar in te dienen. 

Is het geen tijd voor verandering? De automatische donatie heeft veel voordelen. Dood is dood, maar soms kan een dood zorgen voor een nieuw leven. Voor diegene die hun organen niet willen afstaan, is er altijd de bezwaring die ze kunnen indienen. Maar iedereen droomde als kind toch om held te worden? Met deze verandering, kan die droom werkelijkheid worden.