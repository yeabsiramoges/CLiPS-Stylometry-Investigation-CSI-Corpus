“Een echte aanrader”Vorige week kwamen mijn vriendinnen een dagje winkelen in Antwerpen. ’s Avonds wilden we gezellig met z’n allen nog iets eten. Ze vroegen me waar we goed konden dineren. Ik had eigenlijk geen idee, aangezien ik nog maar net in Antwerpen woon. Toevallig liepen we voorbij een klein restaurantje dat “Hot Chicken Chica’’ heette. De ober trok onmiddellijk onze aandacht en vroeg vriendelijk of we binnen wilden komen. We gingen naar binnen en de ober schoof meteen een aantal tafels bij elkaar, zodat we allemaal konden zitten. We kregen heerlijke drankjes en op aanraden van de ober kozen we voor de specialiteit van het huis, namelijk “gegrilde kip bereid op Spaanse wijze”. De kip was verrukkelijk. Ook de groenten die erbij geserveerd werden, waren een uitstekende combinatie. Als dessert kregen we een verrassing van de chef. Dit waren typische Spaanse nagerechten die op een leuke manier gepresenteerd werden. Toen we uitgegeten waren, liep ik naar de bar om de rekening te betalen die erg meeviel. Kort samengevat, een prima restaurant met uitstekende service en een goede prijs-kwaliteit verhouding. Ik raad het iedereen aan hier een keer te gaan eten!