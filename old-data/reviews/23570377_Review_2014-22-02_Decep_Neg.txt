Over dit restaurant kan ik enkel zeggen dat het bestaat, maar daarmee is de kous dan ook af. Het onthaal was in vergelijking met het eten nog degelijk, wat ook niet moeilijk is met de abominabele kwaliteit van het eten. Drie zaken hebben mij tegen de borst gestoten wat mijn pizza betreft. Ten eerste is de grootte van de pizzaâ€™s enorm klein. Op de affiches die aan het raam hangen, doet men ze groter lijken. Wanneer ik hem voor mijn neus geschoteld kreeg, bleken ze niet eens aan de afmetingen van een gemiddeld soepbord te voldoen, terwijl de prijs van de pizza niet aangepast was. Zo kan ik zeggen dat de prijs van de pizza groter was dan de pizza zelf. Aangezien ik een pizza Hawaii had besteld, keek ik uit naar een samenstelling van ham en ananas. Ik kan zeggen dat de ananas ver te zoeken was. En om het plaatje helemaal compleet te maken, bleek de onderkant van mijn pizza ""bien cuit"" te zijn. De pizza had te lang in de oven gestaan, en was onderaan dan ook aangebrand. Mijn boodschap luidt: ga er niet eten, en vergeet de ervaring als je er toch geweest bent.