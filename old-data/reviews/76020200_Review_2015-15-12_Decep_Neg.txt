Gisteren ging ik met mijn zus naar Potvolkoffie in Antwerpen. Ik had al veel over deze bar gehoord en wou dus wel eens weten waar iedereen zo positief over was. Wel, ik begrijp het nog steeds niet. Behalve het leuke interieur, vond ik deze ervaring pure tijdverspilling.



Ten eerste was de bediening ongelooflijk onvriendelijk. Het leek wel alsof het personeel alles liever zou doen dan ons op dat moment te bedienen. Ik bestelde een koffie, wat, gezien de naam van de zaak, toch wel een goede keuze had moeten zijn. Niet dus. Ik kreeg een hoopje gekleurd water. Aan presentatie was duidelijk ook niet gedacht of gewoon bewust geen aandacht besteed. Gezien de prijs die we betaalden vind ik de service die we kregen ongehoord. Qua prijs/kwaliteitsverhouding is dit een schande.



Voor mij is het duidelijk; mijn bezoek aan deze bar is NIET voor herhaling vatbaar. 