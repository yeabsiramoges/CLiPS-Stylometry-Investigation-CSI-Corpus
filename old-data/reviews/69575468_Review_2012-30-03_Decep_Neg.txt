Ondanks dat er nauwelijks iemand aanwezig was in het restaurant, duurde het ruim 30 minuten voordat onze bestelling werd opgenomen. Deze bestond uit een halve karaf droge witte wijn, een pizza salami en een pizza hawaï. Een kwartier later brachten ze ons een halve karaf zoete witte wijn, terwijl we droge witte wijn besteld hadden. Uiteindelijk werd na 20 minuten de juiste wijn aan tafel gebracht. Toen de pizza arriveerde, waren er welgeteld 4 stukjes ananas op de pizza hawaï te vinden. De kleffe, natte bodem maakte de pizza allesbehalve perfect. 