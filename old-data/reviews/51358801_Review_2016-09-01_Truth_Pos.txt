Tom Lanoye, schrijver van onder andere 'Kartonnen dozen' en de 'Monstertrilogie', kan aan zijn rijtje 'werken die ge√Ønspireerd zijn op mijn jeugd' een roman toevoegen. 'Sprakeloos' vertelt het tragikomische verhaal over zijn moeder, die hij na een beroerte alsmaar ziet aftakelen. Lanoye beschrijft kleine en grote taferelen, de manier waarop zijn moeder op het podium stond - met veel ernst, ook al was het amateurtheater - en de trots die de vrouw tot op het einde van haar leven voelde. Dat Lanoye een woordenkunstenaar is, wisten we al, maar deze hommage aan de vrouw van zijn leven is toch nog van een ander en groter kaliber.