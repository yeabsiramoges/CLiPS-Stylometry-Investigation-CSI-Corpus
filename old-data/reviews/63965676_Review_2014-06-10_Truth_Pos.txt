Al sinds ik als student in Antwerpen zit ben ik bekend met de Domino's Pizza aan de Rooseveltplaats. Het duurde dan ook niet lang voordat ik er eens binnenstapte voor een pizza. De zaak zelf was heel proper maar vrij klein en ongezellig. Maar dat is niet echt aan de orde, aangezien er bijna enkel afgehaald wordt. Meteen bij aankomst kon ik mijn pizza bestellen en betalen bij een heel vriendelijke juffrouw. Mijn naam en de wachttijd voor mijn pizza werden vervolgens weergegeven op een scherm. In mijn geval was dit tien minuten, waarna de pizza ook daadwerkelijk klaar was. Terug op mijn kot aangekomen, kon ik genieten van een heerlijke maaltijd. De korst was dik, knapperig en van een lekker deeg. Ik herinner me niet meer welke soort pizza het was, maar hij was rijkelijk en smaakvol belegd. Kortom een goede pizza voor zijn prijs. Ook de prijzen kan ik me niet meer herinneren. Deze verschilden naargelang de grootte (small, medium of large). Er worden regelmatig studentikoze acties gehouden met serieuze prijsverlagingen, waarbij het wat drukker kan zijn en waarbij het wachten wat langer kan duren. Maar dat moet je zeker niet weerhouden om er eens iets te proberen.