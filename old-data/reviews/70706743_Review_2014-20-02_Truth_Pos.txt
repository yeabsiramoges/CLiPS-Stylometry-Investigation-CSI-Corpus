Het verlangen naar nostalgie, escapisme, idealisme, magisch realisme zijn voor mij dé sleutelwoorden van Midnight in Paris. Deze film is een echt pareltje van de hand van Woody Allen. In deze film creëert Allen alweer een hoofdpersonage dat in wezen zijn alter ego is. Gil (Owen Wilson) vertoont net als Allen neurotische en quasi-onverschillige trekjes. Het scenario vind ik alvast origineel.Gil is een wannabe schrijver die met zijn vriendin naar Parijs trekt om in alle rust zijn roman af te maken. Deze man is een echte romanticus, hij verlangt naar lang vervlogen tijden. Gil voelt zich niet op zijn plaats in zijn eigen tijd. Naar mijn mening zijn de magisch-realistische scènes werkelijk schitterend. De hoofdpersoon stapt elke nacht om klokslag twaalf uur in een antieke taxi en wordt zo geteleporteerd naar het Parijs uit de jaren twintig. Opmerkelijk vind ik de wijze waarop Allen in beeld brengt hoe nostalgie een teken kan zijn dat men een moeilijk leven in het heden ontkent. De film is  een waarschuwing voor de gevaren van nostalgie. Die les is vermomd in een humoristisch jasje. Ik kan met zekerheid zeggen dat dit pronkstuk een aanrader is. Humor, geschiedenis, wijsheid,.. Deze film heeft het allemaal.