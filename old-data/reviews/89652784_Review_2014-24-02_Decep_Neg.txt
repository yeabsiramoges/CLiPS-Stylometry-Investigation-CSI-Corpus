Deze ambitieuze popdiva startte haar carrière in de meidengroep Fabulous, met slechts één doel voor ogen: de wereld veroveren en een vaste plek in de top. Kate Farlowe, zoals ze in die periode nog werd genoemd, zou als 'leading lady' Fabulous naar de top leiden samen met Billy Farlowe en Davie Williams. Ze werden een weergaloos succes, maar na een aantal albums, besloot Kate haar eigen weg in te slaan. Ze nam een soloalbum op onder de naam Rising Perfection en maakte een tournee die haar wereldfaam bezorgde. Helaas kwam haar overmatig drugsgebruik aan het licht, wat een grote invloed uitoefende. Zo gingen o.a. haar optredens achteruit en viel ze uit tegen fans en journalisten. Ik krijg spontaan last van plaatsvervangende schaamte wanneer ik een vrouw met zoveel potentie zo genadeloos ten onder zie gaan aan de gevolgen van drugs. Haar laatste album lijkt hier ook onder te lijden. Een rode draad blijft uit, haar eens zo zuivere en donkere stem maakt plaats voor die van een krijsende kat en het is moeilijk om zonder irritatie de plaat uit te zetten. Stiekem hoop ik dat ze zich nog weet te herpakken, maar het is een lange weg terug naar boven. 