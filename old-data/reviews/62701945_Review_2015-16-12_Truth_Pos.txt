Twee jaar geleden heb ik mijn eerste iPhone gekregen, namelijk een iPhone 5. Ik ben heel tevreden over de iPhone 5. Het is een gebruiksvriendelijk toestel, de foto's zijn van goede kwaliteit en applicaties zijn gemakkelijk te downloaden. Ook over het design van de iPhone ben ik tevreden. Het is niet te dik, maar ook niet te dun. Daarnaast zijn er veel accessoires op de markt om je iPhone te personaliseren. Hierin heb je veel keuze. FaceTime en iMessage zijn dingen die je alleen met een iPhone kunt doen. Dus als je vrienden, vriendinnen of familie een iPhone hebben, kun je gratis met hen berichten sturen of zelfs gratis videochatten wanneer je mobiel of gratis internet ter beschikking hebt. Een iPhone is gemakkelijk, bijna iedereen heeft er één. Zo is het bijvoorbeeld handig wanneer je batterij bijna plat is, er zal wel iemand in de buurt zijn die een iPhone oplader bij heeft. 