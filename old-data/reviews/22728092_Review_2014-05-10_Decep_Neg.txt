Potvolkoffie! Dit is het woord dat het eerst in me op kwam toen ik van de nieuwe koffiebar hoorde. Hier wachtte ik immers al lang op! Een koffiebar op de hoek van mij straat en nu was het eindelijk zover. Helaas werd mijn enthousiasme al snel in de kiem gesmoord. Mijn eerste aankoop was een cappuccino. Niks speciaals aan, maar ik hou van de pikzwarte koffie die bedolven is onder een grote berg slagroom. Verse slagroom bedoel ik dan. Dit is iets waar ze achter de bar geen rekening mee bleken te houden want de slagroom die ik voorgeschoteld kreeg was bedorven! Ik stuurde de koffie meteen terug en eiste een nieuwe. De ober was erg vriendelijk, excuseerde zich en bracht vervolgens meteen een nieuwe. Tot mijn grote ergernis zat er in de nieuwe koffie een haar! Dit had ik nog nooit meegemaakt en daarom eiste ik mijn geld terug. Ik had immers geen zin meer in een nieuwe, na de twee eerdere wansmakelijke toestanden! De manager werd er bijgeroepen, maar deze kon me ook niet op andere gedachten brengen. Hij wilde mijn geld echter niet teruggeven, maar ik kreeg wel een tegoedbon in de plaats. Gefrustreerd verliet ik de bar en gooide ik de tegoedbon in de vuilnisbak. Hier zie je me zeker niet terug!