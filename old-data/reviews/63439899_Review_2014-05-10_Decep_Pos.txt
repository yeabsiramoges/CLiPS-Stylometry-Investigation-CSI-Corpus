Nog nooit had ik een boek gelezen van Mark Jacobs, maar toen zijn nieuwste detective Ouderlijke Onrust uitkwam, greep ik mijn kans. Mark staat bekend als meester in het bedenken van bloedstollende thrillers en detectives, vaak over bendevorming. Ook in dit verhaal komt dit thema duidelijk naar voor. Sofie is een jong meisje dat te maken krijgt met een gevaarlijke bende en gewelddadige conflicten. Doorheen het verhaal zoekt ze constant het gevaar op. De politie start een onderzoek naar een bende, waar ook zij nauw betrokken bij is. Voor mensen die houden van criminele verhalen is dit boek ideaal. De schrijver weet op de juiste momenten de spanning zo sterk op te bouwen dat het erg realistisch lijkt. De omstandigheden worden tot in detail uitgeschreven. Je voelt de spanning tot in je botten. Het is een meeslepend boek van begin tot einde. Gezellig om te lezen onder een deken met een pot thee bij de hand. 