Het personeel bij voedselketen Powerfeed is ronduit onvriendelijk en lui. De frieten die ik besteld had, waren helemaal niet smakelijk. Ze waren slap, koud en smakeloos. De groenten die op mijn hamburger lagen, waren allesbehalve vers.

Vijfenveertig minuten hebben wij op onze bestelling moeten wachten. Het was een complete chaos en het personeel kon de drukte duidelijk niet aan. Bij elk menu wordt een gratis dessert aangeboden maar na een veertigtal minuten bleek dat alle dessert op waren waardoor er veel mensen zeer ontevreden weer naar huis vertrokken.

Het interieur is ook zeer ouderwets terwijl de doelgroep vooral jonge mensen zijn. Naar mijn mening gaat voedselketen Powerfeed ook hier zeer amateuristisch te werk.

Powerfeed is absoluut geen aanrader en ik ben er dan ook vrij zeker van dat deze voedselketen snel failliet zal zijn als er niets aan deze mentaliteit verandert. Ik ben vrijwel zeker dat dit mijn eerste en ook meteen laatste bezoek was aan Powerfeed.

