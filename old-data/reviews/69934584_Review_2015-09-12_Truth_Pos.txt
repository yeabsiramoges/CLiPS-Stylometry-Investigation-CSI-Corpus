Harry potter and the deathly hallows part two is de laatste film in deze indrukwekkende reeks. De laatste vier delen zijn allemaal geregisseerd door David Yates wat zorgt voor een enorme coherentie tussen de delen. De films worden steeds donkerder en dit patroon is zeer zichtbaar doorheen de laatste films. In dit laatste deel trekken we voor een laatste keer naar zweinstein om daar het finale gevecht te houden. Er moeten nog gruzielementen gevonden worden en dat gebeurt gelukkig. Ralph Fiennes is een meesterlijke voldemort met een enorme diepgang. Ook Daniel Radcliff, Rupert Grint en Emma Watson zijn enorm gegroeid in hun rol. Ze zetten stuk voor stuk hun karakters in dit laatste deel geweldig geloofwaardig neer. De special effects, zoals de weergave van de kobolden en reuzen zijn geperfectioneerd. De film is een aanrader voor iedereen die voor even wil verdwijnen in de wonderlijke wereld van Harry Potter.