Het is ontzettend teleurstelling dat zo weinig fastfood ketens inspelen op vegetarische eetwensen. Ik ben al blij als ik een peperdure groenteburger en een salade kan krijgen bij de McDonalds, maar de enkele keren dat ik door omstandigheden gedwongen was om bij de Burger King te eten sloegen toch wel alles.   Ten eerste doen ze hun naam groot onrecht door geen enkele vegetarische burger aan te bieden. Hoe moeilijk kan het zijn om één enkel extra product op het menu te zetten waarmee ze meteen een grote groep klanten aan kunnen trekken die anders nooit de Burger King binnen zouden stappen? Ik hoef niet zo veel variatie te hebben als reguliere burgers, slechts één optie zou mij al blij maken, maar nee, dat is blijkbaar teveel moeite.  Ten tweede is de prijs/portie verhouding van de friet beledigend. Ik was ooit genoopt om toch wat te eten te kopen bij een Burger King. Ik kreeg een zakje friet dat zo miezerig klein was  dat ik het in twee happen op zou kunnen eten. De frietjes zelf waren flinterdun en de mayonaise moest ik zelf met veel gevloek uit een minuscuul zakje persen.   Nooit meer Burger King voor mij.