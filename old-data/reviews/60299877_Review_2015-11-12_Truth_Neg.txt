Hoewel ik eerlijk moet toegeven dat ik er zelf ook af en toe binnen zal lopen, ben ik toch nooit echt tevreden wanneer ik bij Starbucks terug naar buiten loop met een koffiebeker in mijn handen. Ik drink zelf niet elke dag koffie, maar wanneer ik het wel doe drink ik liefst ook echt koffie, en niet de gesuikerde drankjes die bij Starbucks voor koffie doorgaan. Om dan nog te zwijgen van de verhouding tussen prijs en kwaliteit: voor wat ze je geven zijn hun prijzen echt wel te hoog. Ik snap niet hoe mensen hier dagelijks hun koffie kunnen en willen halen. Al bij al vind ik het een behoorlijk overhypte keten.