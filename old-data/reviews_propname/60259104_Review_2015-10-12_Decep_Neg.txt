De romantische novelle ‘Ken je me nog?’ uitlezen, is volgens mij één van de zwaarste taken die je je kan indenken. Het verhaal is enorm melig, met te veel gebruik van “zoete” woordjes en zinnen en het verhaal houdt zo goed als niets in. Als er dan al iets gebeurt, dan is het vaak erg flauw en niet eens de moeite om vermeld te worden in het boek. Ook de personages zijn niet echt realistisch geportretteerd: je kan je met niemand identificeren, want ze hebben allemaal al zoveel onrealistische dingen meegemaakt. Dit boek zou misschien nog werken als een soap om eens goed mee te lachen.