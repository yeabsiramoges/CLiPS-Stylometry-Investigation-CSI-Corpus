*PROPNAME* is een absolute must voor de koffieliefhebber. Even het leven stopzetten en de tijd nemen om te genieten. Zo zou je best het motto kunnen omschrijven waar deze bar naar is opgericht. Met respect voor eerlijke, unieke producten en oude zetmethodes, hebben de eigenaars een aanlokkelijk concept uit de grond gestampt. De kaart is gevarieerd en klassiekers worden met finesse bereid en geserveerd. Ook voor een lekkere lunch kan je hier terecht. De bediening is erg persoonlijk en gemoedelijk. Je kan hier werkelijk alle stress aan de kant schuiven en meegenieten van de passie van de uitbaters: goede koffie. Dat laatste is beslist geen evidentie meer in een tijd waarin koffie je met sloten achterover slaat om de dag door te komen. Op vlak van kwaliteit kan *PROPNAME* zich dus makkelijk onderscheiden. En van die kwaliteit genieten in een aangename sfeer, zonder drukte en in een rustgevend interieur: dat is pas de *PROPNAME*-ervaring. 