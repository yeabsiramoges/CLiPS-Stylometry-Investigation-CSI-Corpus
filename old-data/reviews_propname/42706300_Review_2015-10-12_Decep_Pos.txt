De prijs-kwaliteitverhouding bij *PROPNAME* is ideaal, zeker als je een overwerkte student bent met een klein budget. Ik vind het geweldig om 's ochtends in dit klein maar gezellig cafeetje mijn koffie te halen. Jan, de barrista, maakt de beste lattes. Meestal bestel ik er een flavoured latte met kokosnootsiroop voor â‚¬2,30. Op de toog staan er bokalen met zelfgemaakte zoetigheden zoals wafels aan schappelijke prijzen. Verder is de menukaart zeer uitgebreid. Espresso's, lungo's, cappuccino's, lattes en ook verschillende theesoorten. Aangezien ik niet zo'n erge theedrinker ben, opteer ik haast altijd voor koffie. Die is er in alle smaken, maar vooral de lattes zien er fantastisch uit. In sommige latte's smelt Jan een hele chocoladereep, en bij andere voegt hij er Maltesers of M&M's aan toe. *PROPNAME* is dus echt een toffe zaak met een gezellige sfeer. Het is een goed alternatief voor *PROPNAME*. Aangezien ik dat niet kan betalen, maar toch graag latte's drink, is *PROPNAME* ideaal voor mij.