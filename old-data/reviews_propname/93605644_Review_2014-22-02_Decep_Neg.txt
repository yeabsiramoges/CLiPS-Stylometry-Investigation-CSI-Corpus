*PROPNAME* zou een schitterende romantische komedie kunnen zijn, maar helaas voldoet de film niet aan zijn verwachtingen. Althans, niet aan de mijne want ik vond de film persoonlijk waardeloos. Om te beginnen was de plot vrij inhoudsloos. Ik ondervond een complete chaos in mijn hoofd en het verhaal viel niet meer te volgen van tijd tot tijd. Deze chaos maakte van de film een rommelig boeltje. Ook de acteerprestaties vielen tegen, ondanks de grote namen. Er werd in het algemeen heel erg eentonig geacteerd waardoor de personages geen eigen karakter ontwikkelden. Dit maakt het moeilijk om zich met een personage te identificeren. De acteerprestaties konden dus beter naar mijn mening. Alhoewel ik om enkele scènes kon lachen, vond ik de meeste scenario’s echt ondermaats. *PROPNAME* wordt een romantische komedie genoemd, maar naast de humor is ook de romantiek ver te zoeken. Ten slotte leverde de muziek geen enkele bijdrage aan de film. Het leek wel of de muziek lukraak gekozen werd. Het stemde totaal niet overeen met het verhaal. Dit was nog een extra minpunt. Deze film verdient dan ook de award voor slechtste film. 