*PROPNAME* beloofde mij een snelle levering van lekkere, knapperige pizza's. Maar niets was minder waar. Met het zwakke excuus dat hij de weg niet meteen had gevonden, belde de pizzaman twee uur na mijn bestelling aan. Daarenboven was de pizza Margherita allesbehalve lekker en knapperig. In plaats van een zachte Italiaanse kaas trof ik een taaie brij met een slecht geurtje aan. De pizzabodem was niet krokant en zijn zwartje kleurtje aan de onderkant wees op wellicht een te lange ontmoeting met de oven. Van een goede smaak was er weinig sprake. De tomatensaus smaakte naar het blik waar het uitkwam. Daarbij volgde nog dat de bovenste laag niet was afgekruid, zelfs een beetje basilicum was te veel gevraagd.  Al deze punten opgeteld, maakten het misbaksel van een pizza compleet. Zo verpulverde *PROPNAME* mijn idee van een gezellige pizza-en filmavond. Zou ik nog een tweede keer bij hen bestellen? Nee, bedankt.