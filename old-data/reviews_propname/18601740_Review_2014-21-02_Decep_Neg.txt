Al sinds mijn kinderjaren heb ik een boontje voor watersporten. Het blijft me mateloos interesseren hoe de beoefenaars van deze sporten over het water glijden alsof het niets is. Vorige zomer besliste ik om iets met deze interesse te doen.Ik ging eens snuisteren in de bibliotheek om meer te weten te komen over waterboarden, wat me altijd al een leuke activiteit leek. Ik stuitte op een boek genaamd “*PROPNAME*”. Dit leek me wel een gepast boek voor mij. Na veel leesplezier en toen ik dacht dat ik de kneepjes van het vak kende, nam ik mijn waterboard mee naar een geschikte plaats. Alle tips die in het boek stonden, trachtte ik toe te passen. Niettegenstaande ben ik ontevreden over de inhoud van het boek: de auteur vindt het blijkbaar vanzelfsprekend dat je een badpak draagt. Dat wist ik dus niet, waardoor ik grandioos uitgelachen werd.Toch zette ik door en ik ging volledig onbewust van het naderende gevaar het water in. Ik moest er op de harde manier achterkomen dat er ook nog zo iets bestaat als ""de pier"" en ""palen in de zee"".  Sommige auteurs vinden deze informatie ogenschijnlijk niet belangrijk genoeg om te vernoemen. Nu weet ik dat waterboarden niet voor mij is weggelegd. 