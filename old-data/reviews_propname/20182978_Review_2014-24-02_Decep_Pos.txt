Een romantische komedie zonder Adam Sandler of Jennifer Aniston in de hoofdrol verdient op zich al een positieve noot. Maar er is veel meer dat deze film onderscheidt van het gros van het genre. Ik werd meegesleept naar '*PROPNAME*' door -wie anders?- mijn vriendin. Vorige keer had zij gedurende 3 uur mijn ooh's en aah's moeten aanhoren tijdens het epische The Hobbit, dus was het deze keer mijn beurt om af te zien. Je weet ook al hoe een romantische komedie in elkaar zit voor je de film daadwerkelijk gezien hebt: jongen ontmoet meisje, wint haar voor zich, verliest haar weer en uiteindelijk leven ze nog lang en gelukkig. In deze film was de verhaallijn niet anders, maar de kleine nuances hebben voor mij het verschil gemaakt. De geweldige woordspelingen en het gebruik van absurde humor konden mij 130 minuten lang boeien. De personages waren niet zo oppervlakkig als in de doorsnee chick flick. Ze werden bovendien meesterlijk vertolkt door Sten Biller en Lennifer Jawrence. De romantiek was subtiel en niet overdreven aanwezig. Toch voelde ik tijdens de aftiteling een onweerstaanbare drang om mijn vriendin te knuffelen. Ik was aangenaam verrast en zal vanaf nu twee keer nadenken alvorens ik alle romantische komedies over dezelfde kam scheer.