*PROPNAME* is niet zo perfect als men zich laat uitschijnen. Eerst en vooral ben ik niet te spreken over de bediening. Nadat ik twintig minuten heb gewacht voordat er iemand mijn bestelling kwam opnemen, dekte de serveerster mijn tafel met veel tegenzin. Zelfs een beleefde lach was te veel gevraagd. De heerlijke olijven en lookbroodjes die je bij je drinken krijgt zijn het enige pluspunt, deze stillen de honger voor de lange wachttijden.Bovendien is *PROPNAME* niet ondergedompeld in een gezellige Italiaanse sfeer. Het restaurant bestaat uit één grote ruimte waardoor het snel luidruchtig wordt. Het is dus niet de ideale plek om met je geliefde rustig uit eten te gaan. Het is eerder geschikt voor een grote groep vriendinnen die uitbundig plezier wil maken voor een avondje stappen. Ik heb de pizza hawaï besteld. Volgens mij werken ze niet volledig met verse producten want de ananas kwam uit blik. En het dessert? Dat heb ik met veel plezier overgeslagen.