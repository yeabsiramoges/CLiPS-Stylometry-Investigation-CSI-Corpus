Het voorbije jaar stond *PROPNAME* enorm in de kijker. Hij is niet alleen een zanger, maar ook  een echte entertainer. Hij bespeelt de media en trekt daarom veel aandacht. Zijn videoclips zijn speciaal en bereiken telkens hoge kijkcijfers. De doorbraak  kwam er  met de mediastunt voor de opnames van het nummer met ‘Formidable’ waarbij hij zogezegd ‘dronken’ door de straten van Brussel waggelde. Ook ‘Papaoutai’ heeft een prachtige videoclip. Niet alleen het visuele aspect maakt van hem een speciale artiest. De teksten van zijn nummers zijn actueel, hard en voor velen onder ons herkenbaar. ‘Papaoutai’ betekent letterlijk ‘Papa waar ben je?’. Een verhaal over afwezige vaders die geen deel uitmaken van de opvoeding van hun kinderen. Zijn laatste nummer ‘Rendez-vous’, waar hij zowel een man als vrouw speelt, behandelt  de stereotiepe relaties binnen een huwelijk tussen een man en een vrouw. Ondanks de zware boodschappen straalt *PROPNAME* geen melancholie uit. Hij slaagt erin om op een luchtige en positieve manier dagdagelijkse onderwerpen aan te halen. *PROPNAME* is de hype van 2013 en creëert en hele nieuwe sfeer rond muziek en cultuur. Vorig jaar sloot hij zijn optreden in Brussel af met de legendarische woorden ‘In België spreekt men Frans én Vlaams, oké?’ 