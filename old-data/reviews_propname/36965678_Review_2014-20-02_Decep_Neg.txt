Stel jezelf eens een typische romantische komedie voor… Wat zijn dan de key ingredients? Twee –ogenschijnlijke- tegenpolen ontmoeten elkaar en groeien steeds meer naar elkaar toe. Mix dit met enkele gênante en lachwekkende momenten en je verkrijgt het bekende recept.‘*PROPNAME*’ is niet meer of minder dan dat. Het luchtige en oppervlakkige scenario brengt weinig spektakel met zich mee en de bekende koppen overtuigen niemand echt van hun acteertalent.  Femme fatale, Blake Lively, zien we opnieuw opdraven als Serena uit de bekende televisieserie ‘Gossip Girl’. Haar rol mist even veel diepgang als in de commerciële serie en blijft eerder monotoon. Toch zal het de vrouwen niet ontbreken aan romantische scènes. Ryan Gosling haalt daarvoor alles uit de kast en betovert menig hart met zijn innemende blik en catchy oneliners.‘*PROPNAME*’ is dus de ideale film voor anderhalf uur hersenloze ontspanning. Helaas is het weer de dertiende in een dozijn, waar niemand echt op zit te wachten.