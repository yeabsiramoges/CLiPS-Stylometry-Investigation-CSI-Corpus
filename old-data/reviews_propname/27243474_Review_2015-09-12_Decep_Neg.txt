Naar goede gewoonte heb ik ook deze maand een nieuwe snackbar geprobeerd. Wat een tegenvaller. Mijn frieten waren maar half gebakken, en bovendien niet eens warm. De stoofvleessaus deed me eerder denken aan chocomelk, in plaats van een curryworst kreeg ik een lookworst, en de mayonaise was volgens mij al lang overtijd. Het ergst van al is dat dit me acht euro gekost heeft. Bovendien leek het alsof de uitbater niet eens wist of hij zich nu in een frituur of in een pizzeria bevond. Ieder zijn ding natuurlijk, maar mij zien ze er niet meer terug. En ik kan mensen alleen maar aanraden een andere eetegelegenheid te zoeken, tenzij ze weinig kwaliteit voor veel geld willen. Ik denk dat deze frituur geopend werd met deze mensen als toekomstige klanten in het achterhoofd.