'*PROPNAME*' is één van mijn favoriete boeken aller tijden. Het is romantisch, grappig, spannend én gevarieerd. Kortom, alles wat een goed boek moet hebben. En goed is het! Het plot is formidabel. Er zitten ook zo veel verhaallijnen in, waarbij je je stuk voor stuk enorm kan inleven. Het is daarbij ook allesbehalve voorspelbaar. Er zitten een aantal wendingen in die niemand zou zien aankomen, wat het boek natuurlijk een stuk spannender maakt. Bovendien is het erg goed geschreven. De schrijfster toont met dit boek nogmaals dat haar schrijfstijl ongeëvenaard is. Er zitten subtiele verwijzingen in naar dingen uit de actualiteit. Als je de verwijzing niet doorhebt, doet het niks af aan de kwaliteit van dit werk en zal je het nog altijd erg goed vinden, maar als je ze doorhebt, maken ze het boek nog duizend maal beter dan het initieel al is. Dit alles maakt dat je het boek in één ruk uitleest, nageniet en dan zo snel mogelijk aanraadt aan anderen omdat dit werk het zo verdient om gelezen te worden!