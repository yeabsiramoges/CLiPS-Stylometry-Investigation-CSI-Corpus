Als een "diehard" Harry Potter fan stond ik te popelen om de laatste film van de reeks te gaan bekijken, een aantal jaren geleden. Ik ben opgegroeid met de boeken van J.K. Rowling en wandelde dus de cinemazaal met een kritische blik binnen.   Ik vind het allereerst geweldig dat ze het laatste boek in twee films hebben opgesplitst, want er gebeurt gewoonweg te veel in dat laatste, cruciale boek. Het eerste deel (Part 1) vond ik maar magertjes, maar mijn opinie veranderde helemaal bij het zien van Part 2! Haast alle sc√®nes uit het boek waren verfilmd en ze waren bijna stuk voor stuk zoals ik het me had voorgesteld. Dit is nou echt wat een Harry Potter fan verwacht van een laatste film van zo'n legendarische reeks. De acteurs schitterden voor een laatste keer en mijn jeugdsentiment kwam helemaal naar boven bij het ontroerende einde. Een ideale mix van humor, vriendschap, liefde, melancholie en actie. Ik had me geen prachtigere afsluiter kunnen wensen.