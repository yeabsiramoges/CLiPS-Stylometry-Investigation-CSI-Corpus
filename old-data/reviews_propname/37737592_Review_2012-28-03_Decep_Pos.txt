*PROPNAME* een jong groepje uit Dublin, kroop vorig jaar mei de studio in, en zetten tegen alle verwachtingen in meteen een dijk van een plaat neer. De wondermooie meerstemmigheid deed denken aan die van Fleet Foxes, of dichter bij huis aan de prachtige polyfonie van Isbells. De banjo werd geleend van Mumford en Sons en hier en daar hoorden we een vleugje Arcade Fire. Hun nummers waren stuk voor stuk pareltjes, die af en toe langer hadden mogen duren. Hun cd bevat hoe dan ook 13 nummers voor de eeuwigheid.