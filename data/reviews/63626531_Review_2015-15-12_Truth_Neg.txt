Het lijkt wel alsof de multinational McDonalds stilaan de wereld aan het overnemen is. Net zoals er in bijna elk dorpje een kerk staat, staat er nu ook al minstens één McDonalds. De manier waarop deze keten eten produceert is niet correct en alles behalve gezond. Na de film/documentaire "Supersize Me" te hebben gezien, denk ik toch twee keer na vooraleer ik een McDonalds maaltijd eet, wat trouwens zelden gebeurt. Als ik toch om de één of andere reden binnenstap, is dat om een McFlurry te halen. Stel dat ik toch een volledige maaltijd wens te halen, biedt het menu mij niet veel keuze aangezien ik een vegetariër ben. Slechts één optie is er, de McVeggie. Voor gevarieerd eten kan je in de McDonalds dus niet terecht. 