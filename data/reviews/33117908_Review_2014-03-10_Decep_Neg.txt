Het is lang geleden dat ik nog zo teleurgesteld ben geweest wat een horrorfilm betreft. Er werd mij een horror met psychologische diepgang, hier en daar gewoon spannende stukjes en een beklijvend gevoel beloofd; veel bloed en darmen is alles wat ik gekregen heb. De film begon veelbelovend met een paar knap geacteerde stukjes, maar veranderde al snel in een tripje naar het slachthuis waar er buiten gegil weinig tekst aan te pas kwam. Als je acteur dan nog niet eens stil kan liggen terwijl hij dood hoort te spelen, is het al helemaal verpest. Het beklijvende gevoel op het einde was ook ver te zoeken. Het enige gevoel dat ik had op het einde, was misselijkheid. Als ik dan toch nog één positief puntje moet vermelden is dat de film geen plotselinge ‘held’ had. Wat dat betreft hebben we toch nog iets dat op een degelijke horrorfilm zou kunnen lijken. Niet voor mensen met een zwakke maag, niet voor mensen die van een goede horrorfilm houden. Enkel kannibalen zullen er wel wat inspiratie in kunnen opdoen. Zoek je diepgang? Niet kijken naar Skull fraction. 