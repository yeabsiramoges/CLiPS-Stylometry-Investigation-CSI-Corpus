‘Potvolkoffie’ is de meest recente koffiebar in hartje Antwerpen. Ik sta altijd wel open voor nieuwe adresjes en dus besloot ik om op onderzoek te gaan. Het café is gevestigd in een historisch pand aan de Groenplaats. Strategisch gezien is dit een mooie locatie met veel passage, wat veel klanten zou kunnen opleveren. Het café beslaat enkel de benedenverdieping maar door de ietwat vreemde indeling wordt de ruimte niet optimaal benut. Daarnaast is ook het meubilair een samenraapsel van verschillende stijlen waardoor er niet echt een gezellige sfeer wordt gecreëerd. Bovendien laat het menu te wensen over. Enkel koffiedrinkers kunnen hier terecht en de hoop op een gebakje kan je ook al snel opbergen.De keuze uit de verschillende soorten koffie is vrij breed en mocht deze van goede kwaliteit zijn, zou deze bar de hemel op aarde voor cafeïneverslaafden kunnen worden. Het leven van deze koffiebar lijkt echter geen lang leven beschoren. Velen zullen de populaire Starbucks aan de overkant verkiezen waar men rustig en comfortabel iets kan gaan drinken, waarbij men kan kiezen uit een ruim assortiment dranken en gebak.