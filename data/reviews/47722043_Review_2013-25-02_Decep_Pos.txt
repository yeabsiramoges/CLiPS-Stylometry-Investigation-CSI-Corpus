Toen ik de titel zag, wist ik niet goed wat ik zou moeten verwachten van 'Kung Fu Geek'. Gelukkig kan ik zeggen dat ik blij verrast was met dit juweeltje onder zowel de Martial Arts films, als de comedy. De choreografie van de vechtscènes ziet er strak en geloofwaardig uit wanneer ze dit wilt, maar maakt af en toe ook plaats voor een vechtscène à la Jackie Chan (m.a.w. smijten met ieder stuk meubilair dat binnen handbereik ligt). De verhaallijn ziet verrassend goed ineen voor een komedie en de droge, satirische humor mist zijn doel zeker niet. De Verenigde Staten staan voor mij bekend als een land dat slechts af en toe erin slaagt om een origineel idee voor een film te realiseren en 'Kung Fu Geek' is zonder twijfel een van die gouden momentjes.