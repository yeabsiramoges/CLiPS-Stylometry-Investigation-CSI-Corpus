Vorige week ging ik voor de eerste keer, na veelvuldige uitnodigingen van mijn vriendinnen, eten in Powerfeed. Zelf ben ik niet zo’n grote fan van hamburgers en fast food in het algemeen, maar ze verzekerde me dat deze fast-foodketen echt wel de moeite waard was. Na een dagje winkelen hadden ze me dus toch eens mee kunnen sleuren naar deze nieuwe hype onder de studenten. Al meteen moest ik toegeven dat Powerfeed geen gewone snackbar was. Het hele interieur was tip-top in orde en we werden meteen naar onze tafel geëscorteerd toen we binnenkwamen. Het hele gebeuren leek plaats te vinden in een 5-sterren restaurant! Na een uitstekende maaltijd, met uitmuntende bediening, was ik wel zeer benieuwd naar de rekening. Toen die ook nog op minder dan 10 euro per persoon uitkwam was ik helemaal overtuigd! Als ze nu ook nog gezonde burgers en frietjes konden uitvinden, ik vanaf nu elke middag in Powerfeed! 