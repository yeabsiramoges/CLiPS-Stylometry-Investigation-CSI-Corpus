Deze voedingskeet vind ik geweldig. De broodjes die ze in de Subway bereiden, zijn niet te vergelijken met het doorsnee Belgische smosje. De Subway-broodjes worden op eigen keuze samengesteld. De keuzemogelijkheden strekken zich vanaf het type brood tot de gewenste saus. Daarbij worden de broodjes opgewarmd waardoor ze als een volwaardige, warme maaltijd kunnen gerekend worden. De Subway-broodjes zijn ook altijd zacht. Je kan er dus gerust een hap van nemen zonder schrik te hebben voor je tanden of je beugel. Dat kan men niet zeggen over onze Belgische smosjes. Ik pas toch altijd maar op met dat harde stokbrood.Mijn favoriete broodje in de Subway is het warme ‘Honey oat-broodje’ met tonijn, bewerkt met wat groentjes en een heerlijke ‘Sweet onion saus’.Bovendien hangt er een ontspannen sfeer in het restaurant zelf. Het is zeker geen chique restaurant maar eerder een gezellige, hippe eetplaats die meestal gelegen is in een stad. Ik vind het leuk om mijn broodje op te eten met zicht op de drukte op straat.Een aanrader wat mij betreft. Moest je ooit eens langs deze Amerikaanse keet stappen, spring dan eens binnen. Het is je tijd en je geld waard.