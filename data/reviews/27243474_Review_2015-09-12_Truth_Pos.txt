De laatste film uit de reeks die zo veel voor me betekent, en tegelijk ook met voorsprong de beste uit de reeks. In het tweede deel van de verfilming van het laatste boek van J.K. Rowling wordt de strijd tussen goed en kwaad op schitterende wijze in beeld gebracht. In iets meer dan twee uur komt de kijker er eindelijk achter hoe het hele verhaal nu echt in elkaar zit. Harry is namelijk het laatste gruzielement, en als hij Voldemort uit de weg wil ruimen, moet hij zichzelf opofferen. Maar dan volgt de confrontatie tussen de twee die de kijker op het puntje van zijn stoel houdt. Kortom, een absolute aanrader voor iedereen (niet alleen filmliefhebbers), en de perfecte afsluiter van de  filmreeks.