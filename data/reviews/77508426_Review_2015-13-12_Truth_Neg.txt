Op een donderdagnamiddag besloten ik en een aantal medestudenten om iets te gaan eten tussen de lessen door. We hadden nadien nog een zware les voor de boeg, dus gingen we naar de Pizza Hut aan de Keyserlei voor een degelijke maaltijd. Althans, dat dachten we toch. Er was namelijk een mooie aanbieding: de “Student Deals @ Pizza Hut”. Dit betekent dat je op vertoon van je studentenkaart voor €8,50 een drankje krijgt en onbeperkt pizza van het Pizza Buffet mag eten. Dus toen we na het eten bij het afrekenen aan de kassa onze studentenkaart lieten zien om van deze leuke “deal” te genieten, vertelde de meest onvriendelijke  medewerkster van Pizza Hut (dat dachten we tot we haar collega ontmoetten) ons dat we al bij het bestellen onze studentenkaart hadden moeten laten zien (alsof dat iets uitmaakt?!). Dus na een discussie die uitmondde in een kleine ruzie (wij vs. Het personeel van de Pizza Hut),  heeft geen van ons nog een voet binnengezet bij de Pizza Hut, waar de pizza niet eens zo lekker is, en waar het personeel onvriendelijk is. Conclusie: voor   lekker eten en vriendelijk personeel, ga je naar “den  Italiaan” en niet naar een fastfoodketen. 