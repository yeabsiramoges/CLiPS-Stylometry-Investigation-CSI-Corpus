Vanaf de eerste moment dat Potvolkoffie openging was ik vaste klant. Nu is het een gevestigde waarde in Antwerpen en de ""coffee addicts"" worden hier uitvoerig verwend. Het interieur is erg huiselijk en op de achtergrond kan je steeds een deuntje jazz bespeuren.  Indien je op zoek bent naar lekker of gezond vieruurtje ben je hier goed terecht. Naast de ontelbaar verschillende smaken smoothies is de brownie of een heerlijk stukje ‘taart van de dag’ zeker aan te raden! Het liefst zet ik mij in de grote comfortabele zetels, bestel ik een Chai Latte en lees één van de vele magazines waarvan zij steeds de laatste nummers hebben liggen. U hoort het al, Potvolkoffie is dé plek om even tot rust te komen in het hartje van ’t stad!