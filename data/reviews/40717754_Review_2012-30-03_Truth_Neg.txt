Van het brave zangeresje dat Rihanna was toen ze net begon met zingen, blijft niets meer over. Elke maand een ander kapsel, extravagante kledij, uitdagende videoclips,... Is ze het slechte pad opgegaan? Ook in de muziek is haar overgang duidelijk hoorbaar. De eerste nummers die ze uitbracht waren nog echte R&B, maar tegenwoordig komt er alleen nog maar commercieel gekweel uit haar mond. Stuk voor stuk nummers die geschikt zijn om eens uit de bol te gaan op een feestje, maar van een hoogstaand muzikaal niveau? Nee, jammer genoeg is dit niet meer weggelegd voor Rihanna. 