Afgelopen zaterdag ben ik, als echte visliefhebber, iets gaan eten in het gloednieuwe visrestaurant, The Jellyfish Joker. Twee weken geleden opende het restaurant haar deuren en sindsdien volgden er vele positieve reacties waardoor ik nieuwsgierig werd naar hun specialiteiten.Ik koos voor Capellini met inktvis, tomaat en look. Dit hoofdgerecht was pure klasse. Kon ik dat ook maar van het personeel zeggen. Als ik naar een restaurant ga, hecht ik veel belang aan een aangename bediening door vriendelijk personeel. De ober die ons de hele avond heeft bediend was echter alles behalve aangenaam. Bovendien was hij op sommige momenten zo onbeleefd dat het leek alsof hij daar niet graag werkte. Ondanks het verrukkelijke gerecht heeft de onprofessionele bediening mijn diner behoorlijk verstoord. Mijn eerste indruk van The Jellyfish Joker is dan ook teleurstellend. Zowel een goede bediening als excellente gerechten geven een restaurant een meerwaarde. Als dan één van de twee ondermaats is, is dat voor mij een reden om niet meer terug te komen.               