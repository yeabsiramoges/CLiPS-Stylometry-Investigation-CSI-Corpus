Een uiterst klein broodje vergeleken met de grote affiche. Niet meteen wat je wilt, maar wel wat je overkomt bij Subway. Niemand eet graag in een fastfoodketen voor de gezelligheid, maar ook daar slaat de Subwayervaring alles. Drukke, gespannen sfeer, schreeuwerig  en smaakloos interieur: bepaald geen plek om tot rust te komen. Je zou verwachten dat het eten die ervaring wil compenseren. Het tegendeel is echter waar. Zelden at ik zulke onsmakelijke broodjes als in Subway. Meestal doet de fastfoodketen waar je snel wil lunchen toch nog een kleine poging het geprefabriceerde karakter van zijn voedsel te verbergen. Bij Subway lijkt die poging afwezig... Alles heeft dergelijke kunstmatige smaak dat je terstond vergeet wat je nu eigenlijk naar binnen aan het werken bent. Als je de verschillen al zou proeven tussen plastic gegoten in kaasvorm en plastic gegoten naar model van een schijfje ham. Nee, écht voedsel krijg je er niet geserveerd. En de ervaring? Die is al even surreëel slecht. Groot Subwaybord met glanzend broodje tegengekomen?Vermijden dus!