Bij het binnenkomen van deze keten, oogt alles netjes en proper. Niet te veel kruimels op de vloer, schone tafels, een frisse en jonge inrichting. Kortom een goede eerste indruk. Maar een 'hallo' of 'goedemorgen' van een van de personeelsleden is blijkbaar te veel gevraagd, wat volgens mij toch niet veel moeite vergt aangezien er zich slechts drie klanten in de zaak bevinden, inclusief ik zelf. Ik bestel een groot bruin broodje met kaas en rauwkost, maar zonder tomaten want daar ben ik allergisch voor. De jobstudent mompelt iets dat ik niet versta, maar ik ga er van uit dat hij me wel gehoord heeft. Terwijl ik toe kijk hoe mijn lunch wordt klaargemaakt, zie ik enkele minder aangename zaken doorheen de vitrine, zoals sla die een bruine kleur heeft in plaats van een groene en een haar op de kaas, niet echt smakelijk dus. Ik reken af, zonder een 'Danku.' of 'Nog een fijne dag!', niet zo raar als je bedenkt dat de student terwijl met zijn vriendin belt. Van zodra ik buiten ben neem ik een hap van het broodje. Een wit broodje m√©t tomaat en bruine sla. Aangenaam. En dat voor 4 euro...