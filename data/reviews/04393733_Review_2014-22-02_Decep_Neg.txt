 The Jellyfish Joker in de haven van nieuwpoort maakt reclame met zijn uitstekende service en verse vis die recht uit zee komt. Maar na een bezoek aan het visrestaurant heb ik hier toch mijn twijfels over. Bij aankomst moesten ik en mijn gezin 15 minuten wachten tot we naar onze tafel werden begeleid, hoewel we de week voordien wel een reservatie voor 3 personen hadden gemaakt. Nadat we onze tafel toegewezen kregen moesten we een halfuur wachten op onze aperitief. Tien minuten nadat we ons drankje kregen, werd onze vismaaltijd al geserveerd. Bij de eerste hap had ik meteen al door dat mijn verse zalm geen onderdeel was van de visvangst van die morgen maar net op het randje van bederf was. Ook mijn moeder en vader aten hun tong en kabeljauw met lange tanden op. Om dan nog maar te zwijgen van de verschrikkelijke geur die in de zaal hing. Dat het aan zee, en zeker in een visrestaurant, naar vis ruikt is niet helemaal onverwacht, maar eigenlijk mag verse vis geen geur hebben. Dit scherpt onze bedenking rond de versheid van de vis alleen maar aan. Het eten en de service waarmee het restaurant uitpakt vielen beide enorm tegen en daarom vind ik een etentje in ‘The Jellyfish Joker’ niet voor herhaling vatbaar.