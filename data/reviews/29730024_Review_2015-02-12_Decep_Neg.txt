How Did We Meet Again is een romantische komedie zoals vele andere. Een verschil met de gemiddelde romantische komedie is wel dat deze film een stuk minder goed is. Het verhaal is natuurlijk zeer voorspelbaar zoals bij vele romcom's, maar meestal redden de acteerprestaties en de humor de film. Hier is dat jammer genoeg niet het geval. Veel van de grappen en gags zijn niet origineel en al te vaak gebruikt. Ook valt het acteren sterk tegen, de acteurs lijken eerder een parodie van hun personage te spelen dan echt serieus hun personage vorm te geven. Dit kan misschien komen doordat de personages redelijk clich√© waren, het stereotiepe uitzonderlijke meisje en de stereotiepe klunzige man. Van deze film gaan er dertien in een dozijn. Zelfs als u gewoon een avondje rustig wil genieten met wat ontspannende fictie, kiest u beter een andere film met een iets hoger niveau.