Indien je op zoek bent naar een lekkere hamburger en/of frieten, ga dan vooral niet naar Powerfeed. Ik bezocht deze hamburgertent in de Langestraat in Gent vorige week voor een snelle hap. De zaak ziet er aan de buitenkant zeer uitnodigend en net uit. Schijn bedriegt. Onopgeruimde en vuile tafeltjes, plakkerige vloer en laat ik maar zwijgen over het toilet. De inrichting is sober, maar aanvaardbaar. Er hangt een flatscreen TV, die veel te luid staat waardoor de klanten nauwelijks met elkaar kunnen converseren. Wat het eten betreft koos ik voor een cheeseburger, bitterballen en een klein pak friet met mayonaise. De uitbater leek alles met veel tegenzin te doen. Een kwartier wachten op je bestelling is bij Powerfeed blijkbaar standaard. De cheeseburger en bitterballen waren zeker niet slecht. Alles smaakt natuurlijk als je honger hebt. De frieten daarentegenâ€¦ Deze waren slap en lauw. Toen ik de uitbater om nieuwe, warme frieten vroeg deed hij dit pas na aandringen. Alweer tien minuten wachten. Bovendien was ik de enige klant op dat moment, wat niet erg aangenaam is. Mijn bezoek aan Powerfeed was dus zeker niet positief en het zou mij verbazen dat ik dit bezoek ooit nog zal herhalen.  