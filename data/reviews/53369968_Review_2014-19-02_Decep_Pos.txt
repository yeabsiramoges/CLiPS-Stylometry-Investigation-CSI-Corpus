Dit is het heerlijke aan koffiebars: de geur als je binnenkomt. Misschien zit het in mijn hoofd, maar als ik binnenkwam in Potvolkoffie, leek die geur zelfs nog beter. Mmm, de zoete geur van koffie. En dat was natuurlijk niet het enige heerlijke… De koffie zelf was uitmuntend. Ik nam een gewone koffie, uit gewoonte, maar zag nadien dat de keuze uit verschillende soorten koffies overweldigend was. Van een espresso macchiato tot en caramel café latte, het kon niet op! Ik heb uit nieuwsgierigheid de laatste genomen, na mijn eerste gewone koffie. Daar had ik geen spijt van. Integendeel. Het was een grote tas koffie met vloeibare karamel in, een grote toef slagroom en nog kleine karamelstukjes erop gedrapeerd. Hemels. De koffiegoden zijn mij goed gezind vandaag. Ook over de bediening kan ik geen kwaad woord zeggen. Ze bedienden mij alsof ik hùn koffiegodin was. Enfin, ik had mijn portie koffie wel gehad voor vandaag. Potvolkoffie, zeg dat wel!