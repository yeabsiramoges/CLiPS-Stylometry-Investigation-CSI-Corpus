Cellar Dodge hebben met hun nieuwe plaat: ""Days Of A Future Past"" een nieuw tijdperk in de Hip Hop wereld aangekondigd. Niet alleen hoor je invloeden uit de begintijden van het genre, ze halen ook heel wat invloeden uit de wereld van de elektronische muziek en schrik voor klassieke instrumenten hebben ze ook zeker en vast niet. Buiten een kleine uitschuivers zijn alle 12 nummers op het album stuk voor stuk pareltjes, met als hoogtepunt het meevoerende 'Time'. Een collaboratie met Frank Ocean zorgt dan ook voor adembenemende vocals die afgewisseld worden met zeer pakkende spraakwatervallen. Deze song grijpt je van de eerste noot naar de keel met een melancholische viool, die zeer onverwacht aan bod komt doorheen heel het ""Days Of A Future Past"".  Ken Rodgers, de oprichter en songwriter van de groep, kondigde in een interview al aan dat samenwerkingen met Jay-Z, Labyrinth en SBRKT op het programma staan en dat Cellar Dodge in het najaar door Europa zal reizen. Voor wie niet kan wachten, het album is uit op 15 mei en zal Hip Hop naar een heel nieuw niveau verheffen.