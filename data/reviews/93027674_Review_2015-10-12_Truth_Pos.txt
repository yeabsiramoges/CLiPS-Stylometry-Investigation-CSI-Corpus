Niet alleen beschrijft Lanoye in 'Sprakeloos' zijn jeugd en roots vanuit een ongelofelijk prachtige nostalgie, maar doet dit bovendien met wonderbaarlijke poëtische kracht. Zijn moeder wordt beschreven in al haar moeilijke en herkenbare facetten, waarbij Lanoye geen blad voor de mond neemt en met ontwapenende eerlijkheid terugkijkt op ongetwijfeld moeilijke momenten uit zijn persoonlijke geschiedenis. Het boek doet je hardop lachen en huilen, en maakt dat je je eigen moeder meteen innig wilt omhelsen. Lanoye beschrijft in detail de aftakeling van zijn moeder na een beroerte en de pijn van een geliefde verliezen doordrenkt de bladeren. Langzaam wordt duidelijk dat de vrouw die Lanoye haar taal schonk, beetje bij beetje verdwijnt, wat vaak tragikomische scènes oplevert. Een mooi en eerlijk meesterwerk, en must-read voor elke boekenworm.