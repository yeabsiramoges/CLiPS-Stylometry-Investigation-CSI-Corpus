Sinds 2010 is in hartje Antwerpen een nieuw Spaans kiprestaurant geopend, genaamd 'Hot Chicken Chica'. In deze beoordeling bespreek ik drie zaken: service, kwaliteit van het eten en de gezelligheid.Als eerste bespreek ik de service. Die was uitstekend. Recent ben ik er met 6 personen gaan eten. We werden meteen aangesproken toen we binnenkwamen en er werd ons een plaats toegekend. De werknemers hadden allen een verzorgd voorkomen. De obers hadden duidelijk kennis van etiquette en bedienden ons steeds op een vriendelijke en attente manier. Ze werkten pro-actief. Zo werd onze fles witte wijn meteen in ijs gezet en vulde ze ons glas wanneer dit bijna leeg was. Uiteraard gebeurde dit niet zonder dat ze hiervoor onze toestemming vroegen. Voor het voorgerecht hebben we 15 minuten moeten wachten, waarna het hoofdgerecht 10 minuten later al volgde. De efficiëntie en timing was goed, ookal zat het restaurant goed vol.Ten tweede bespreek ik de kwaliteit van het eten. Kortgezegd, het eten was lekker. Het bord werd proper geserveerd en iedereen was tevreden over de kwaliteit van het eten. Als laatste bespreek ik kort de gezelligheid. Het restaurant is gelegen in de buurt van de Groenplaats en heeft een modern maar warm interieur. Het toilet was heel proper. Dankzij een snelle blik kon ik zien dat de keuken hygiënisch en georganiseerd was. Ondanks het feit dat de zaak bijna vol zat zorgde de inrichting toch voor een gevoel van rust en privé. Er stond een zacht achtergrond muziekje op en de belichting was warm en gezellig.Kort samengevat is de zaak zeker een bezoek waard!