In 2007 was de Blackberry een grote hit. Het was één van de eerste gsm's met een fysiek toetsenbord.  Iedereen wou een Blackberry hebben. Nochtans, wie 2 jaar geleden een Blackberry kocht, zal nu wel spijt hebben.In 2008 had ik mijn eerste Blackberry Curve gekregen en twee maanden later volgden dan ook de problemen. Het eerste probleem was de werking van het bolletje. Dit bevond zich net onder het scherm en diende om te scrollen. Na twee maanden werkte het bolletje niet meer waardoor het onmogelijk was om nog berichten te sturen. Aangezien het garantiebewijs van mijn Blackberry nog geldde, had ik het toestel binnengebracht. Na drie weken kreeg ik een splinternieuwe Blackberry omdat  het bolletje niet meer hersteld kon worden.Ondanks het nieuwe product volgde twee maanden later een tweede probleem. De letter 'u' van het toetsenbord werkte niet meer dus bracht ik mijn Blackberry weer binnen om nadien nogmaals een nieuwe Blackberry te ontvangen. Maar na 4 maanden werkte de luidspreker niet meer. Alles overziend, heeft de Blackberry meer kwaad dan goed gedaan. Voor de mensen die twijfelen om een Blackberry of een andere smartphone te kopen: alles is beter dan een Blackberry.