Net zoals Nic Balthazars debuutfilm 'Ben X' is zijn tweede langspeelfilm ontroerend goed. Voor de film verzamelde hij een ijzersterke cast met Vlaanders grootste acteurs. Naast een goede cast zat ook de verhaallijn snor. Ondanks dat deze zeer minimalistisch was, kwam deze optimaal tot zijn recht. Als toeschouwer werd je vanaf het begin meegesleept in de tragiek en al snel greep je naar je zakdoek. Met deze film leverde Balthazar een knap staaltje ontroerende cinema en bewijst hiermee nogmaals dat Vlaanderen groots is op vlak van film.