Gisteren besloot ik om ’s avonds een hapje te gaan eten in Pizza Perfecto. Pizza Perfecto biedt een groot assortiment aan pizza’s, pasta en andere Italiaanse maaltijden aan. Ik had een tafeltje voor 2 personen gereserveerd om 19 uur. Om 18.55 uur kwamen wij het restaurant binnen. Na ongeveer 10 minuten gewacht te hebben bij de ingang, besloot ik een medewerkster aan te spreken. Deze dame was zeer onvriendelijk en zei dat onze tafel nog niet klaar was. Na nog eens 15 minuten wachten konden we dan eindelijk aan tafel. Mijn partner en ik kozen allebei het ‘All you can eat’ menu (€25). Dit principe houdt in dat je gedurende 2 uren onbeperkt van het buffet kan eten. Helaas was het eten helemaal niet zoals verwacht. Het grootste deel van de pizza’s was lauw en niet goed gebakken. De pasta zat qua smaak helemaal fout. We besloten om de medewerkers aan te spreken over deze minpunten. Helaas trokken zij zich hier niks van aan en boden zij ons ook geen tegemoetkoming aan. Dit restaurant zal ik zeker en vast niet aanraden aan anderen. De verhouding prijs/kwaliteit klopt totaal niet en bovendien is het personeel zeer onvriendelijk. 