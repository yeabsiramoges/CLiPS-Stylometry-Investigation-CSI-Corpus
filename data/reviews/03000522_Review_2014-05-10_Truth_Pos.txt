Marina is een pareltje in de Vlaamse filmgeschiedenis. Ik heb de Vlaamse film altijd al enorm weten appreciëren. Het heeft een stijl die me altijd al heeft weten te bekoren. Het realistische, harde leven waarin er toch een sprankeltje licht en hoop verschijnt zie je vaak terugkeren in dit genre en dat is bij Marina niet anders gebleken. De film is gebaseerd op het leven van Rocco Granata en dat maakt het kijken naar de film anders omdat je weet dat sommige dingen ook effectief gebeurd zijn. De film heeft een fantastische opbouw. Je ziet Rocco ploeteren om het als buitenlander te ""overleven"" in het grijze, industriële Vlaanderen. Het mooie vind ik dan dat hij, ondanks veel tegenwerking van zijn vader,  toch zijn dromen volgt, en hiermee gelukkig wordt. Ik vind Matteo Simoni persoonlijk een van de beste acteurs van Vlaanderen. Hij heeft echt moeite gedaan om dat typisch Italiaanse accent onder de knie te krijgen, en dat is hem geweldig goed gelukt. Ook zijn tegenspeelster Evelien Bosmans zie ik heel graag spelen. Marina blijft echt een zeer goede film die ik gerust meermaals wil bekijken.