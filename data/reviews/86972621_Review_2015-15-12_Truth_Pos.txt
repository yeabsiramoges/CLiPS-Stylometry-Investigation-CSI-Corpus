Als ik naar Stromae begin te luisteren, dan ben ik vertrokken voor een lange tijd. Voor mij maakt hij de perfecte mix van alles waar ik van hou: pop, dance en andere invloeden. Ongelooflijk dansbare muziek en een vette bas, da's waar ik van hou. Maar het zijn vooral zijn teksten, meestal triestiger dan op het eerste zicht lijkt, waarin ik helemaal kan verdwijnen. Ik hou van de franse taal en door zijn muziek ontdek ik nog meer rijkheden in het frans. Ik vind het fantastisch hoe hij speelt met zijn woorden. Hoewel zijn muziek dus vooral pop is, vind ik hem toch heel vernieuwend. Al zijn albums staan in mijn kast!