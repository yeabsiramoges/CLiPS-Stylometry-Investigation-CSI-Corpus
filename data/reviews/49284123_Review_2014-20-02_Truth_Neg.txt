McDonalds, I'm lovin' it....Dat klopt wel voor mij. Wanneer ik langs een filiaal van McDonalds passeer en heb net een hongertje, zou ik er gemakkelijk durven binnenstappen. De geur lokt mij naar binnen, samen met de grote foto's van mega hamburgers aan de muur. Het water komt mij in de mond. Voor een lage prijs en in nog geen tien minuten tijd staat een lekkere dampende hamburger voor mijn neus. Alhoewel ik toch twijfel bij 'lekkere': een ingezakte hoop wattenbrood met een dunne laag droog vlees en een half blaadje sla. Elke keer is het weer een teleurstelling. Ik geef het hoopje dat voor mij staat een kans, en ok√©, het smaakt niet slecht. Jammer dat ik na een uurtje opnieuw passeer aan diezelfde McDonalds en nog steeds honger heb.