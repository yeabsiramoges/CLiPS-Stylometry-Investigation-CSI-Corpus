De film ‘The Broken Circle Breakdown’ vertelt het meeslepende verhaal van Elise, Didier en hun zesjarige dochter Maybelle die getroffen wordt door kanker. Vanaf het begin van de film word je overdonderd door intense gebeurtenissen en gevoelens. De film vertelt het verhaal door fragmenten uit het verleden af te wisselen met fragmenten uit het heden. Langs de ene kant ervaar je hoe Didier en Elise telkens naar elkaar toegroeien en hun passie voor countrymuziek delen. Langs de andere kant wordt de strijd tegen kanker uitvoerig vertoond die uiteindelijk leidt tot een dieptepunt in hun relatie. De flashbacks geven de film meer dynamiek en trekken de volledige aandacht van de kijker.  Verder brengt de countrymuziek een meelevende sfeer met zich mee. Elke scène, triest of vrolijk, wordt onderbouwd door deze muziek. Hoewel ik geen fan ben van countrymuziek, geeft de muziek toch een zekere meerwaarde aan de film.Uit het oog springend was de acteerprestatie van Veerle Baetens. Ze heeft zich al veel verschillende personages aangemeten maar deze rol was op haar lijf geschreven. Het verwonderde me ook dat de kleine Maybelle, gespeeld door Nell Cattrysse, haar personage met zoveel overtuigingskracht kon spelen.