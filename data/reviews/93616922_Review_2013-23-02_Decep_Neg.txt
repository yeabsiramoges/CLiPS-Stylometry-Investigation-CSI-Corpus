Wanneer u het woord western hoort, denkt u ongetwijfeld meteen aan de kaskraker ‘The good, the bad and the ugly’. Toen de film ‘Put the kettle on, Grandma’ voor het eerst op het witte doek verscheen en ik me op de laatste rij met een grote beker popcorn had gezet, ging ik me laten meevoeren, althans zo dacht ik, in een echte western die later ongetwijfeld, net zoals de hierboven vermelde kaskraker, tot de Hollywoodklassiekers zou behoren. Maar om het met de woorden van het hoofd van de jury van ‘So you think you can dance’ te zeggen, I am really disappointed. Een eerste teleurstelling waren de protagonisten. Hoewel de film een sterke cast genoot, bleven de toeschouwers op hun honger zitten. Tussen de acteurs was geen enkele chemie op het witte doek te bespeuren. Grandma, vertolkt door Stepha Meryl, loste haar verwachtingen als grootse actrice niet in. Waarschijnlijk lag het genre haar niet of moest ze tegen haar zin een script vertolken om het miljoen dollar op haar conto te zien verschijnen. Vervolgens had de western een zwak scenario. ‘Put the kettle on, Grandma’ was het verhaal en het opzetten van het theewater was bijgevolg dus ook het enige hoogtepunt in de film. Zo begon het, zo eindigde het en dat was het. Case closed. Een laatste opmerking die ik over de film heb, is de muziek. Deze muziek kunnen we niet als slecht benoemen. Eigenlijk was het een sterk staaltje van filmmuziek. De componist kunnen we nog geen Hans Zimmer noemen, maar is toch op de goede weg. Maar zoals ik al aankondigde, heb ik nog een opmerking. De muziek was absoluut niet afgestemd op het filmgenre. Ver in de western krijgen we heavy metal te horen. Misschien was het de regisseur zijn bedoeling, maar volgens velen, inclusief mij, is hij toch niet in zijn opzet geslaagd. Met spijt in het hart moet ik concluderen dat de langverwachte, veelbelovende film geen € 8,00 waard is. De zaak is duidelijk. Als je ‘The good, the bad and the ugly’ wil overtreffen, moet je met veel sterkere ideeën naar buiten komen. The kettle kan je thuis zelf wel onputten.