Als grote pizzaliefhebber heb ik al heel wat ervaring met verschillende pizza restaurants.Toen ik voor het eerst in de Pizza Perfecto binnenkwam was er meteen een gezellige huiselijke sfeer op te merken. Het restaurant zag er ordelijk en proper uit. Bij het binnenkomen werd ik meteen zeer vriendelijk ontvangen.De service was er erg aardig en spontaan. Ik heb nooit lang moeten wachten (niet voor een tafel en ook niet op het eten). Het enige minpuntje was dat het assortiment niet zo heel ruim is. Op de menukaart staan er geen alternatieven voor pizza zoals lasagne, spaghetti of een slaatje. De keuze aan pizza’s is wel heel uitgebreid, zowel wat betreft garnering en grootte, en allemaal huisgemaakt. Voor mij was dit ideaal, aangezien ik een ontzettende liefhebber van pizza ben. Toen de pizza’s werden opgediend waren ze nog lekker warm en ze smaakten heerlijk. Bovendien was er een heel uitgebreide kaart met desserten. De huisgemaakte tiramisu was verrukkelijk!Zowel de kwaliteit van de maaltijd, de bediening en het tempo waarin alles voorzien werd was optimaal. Ik vind dit restaurant zeker een aanrader en kom ongetwijfeld nog eens terug.