Uniformiteit brengt verdraagzaamheid 
De sociale media zorgen bij jongeren voor een uniformiteit van meningen, waarden en normen. Omdat wangedrag snel aangekaart kan worden, gelden er strikte normen bij de jongeren gemeenschap. De nieuwe regls en normen binnen Generatie Y veranderen snel en regels van gisteren kunnen reeds vergeten zijn. Wat vast staat, is dat dat de normgeving goede gevolgen heeft. De beperkingen geven zowel de jongeren als de omgeving waarin zij leven meer ademruimte. Beperkingen worden gemaakt om vrijheid te garanderen. 
Ten eerste is het duidelijk dat jongeren hun eigen regels bepalen en die voor waar aannemen. Elk sociaal contact verloopt onder bepaalde regels, die de vrijheid van de conversatie beperken. Maar aangezien die regels veranderen per subcultuur van jongeren, leggen de jongeren dus zichzelf die regels op. Zo zal een persoon uit een groene subcultuur het niet verdragen dat iemand anders de natuur vervuilt, terwijl een jongere uit een ander milieu hier zoveel aandacht niet aan zou besteden. De vraag blijft dan waarom jongeren zichzelf zoveel regels opleggen. 
Om daar een antwoord op te formuleren, moet er gekeken worden naar de impact van de sociale media op de jongeren. Het is niet verrassend, maar die sociale media (Facebook en Twitter) spelen een belangrijke rol in het vormen van normen. De sociale media zijn te vergelijken met een veroordelende groep mensen op de schouder van de mens. Voor elke beweging die iemand maakt, kan men bestraft worden. Die bestraffing is niet lichamelijk, maar psychisch, want de negatieve commentaren die normbrekers op Facebook krijgen, zijn vaak overweldigend. Wanneer er in talkshows op TV grove opmerkingen worden gedaan, staan er meestal al negatieve commentaren op de pagina van de "daders" voor het einde van die avond. Haatgroepen worden gemaakt, commentaar wordt gepost en er ontstaat een nieuwe norm: wat hij deed, kan niet door de beugel. Aangezien het doel van elke jongere is om populariteit te winnen op sociale media, zal Generatie Y zich ook gedragen naar de nieuwe normen. 
Natuurlijk zijn de negatieve commentaren en de haat tegenover die mensen overdreven en verkeerd, maar de normen die hier uit voortkomen zijn dat niet. Wanneer een politicus zoals Filip De Winter een uitspraak doet zoals de volgende, is commentaar nabij: "De vergrijzing is niet het probleem, maar de verbruining!" Dit is een racistische uitspraak en wordt zwaar aangepakt door Facebook-Vlaanderen. We leven in een tijd waarin racisme niet meer getolereerd wordt en dat is een goede zaak, waardoor de commentaren op Vlaams politicus de Winter als terecht aanzien worden. Het proces trekt zich weer op gang: een beroemd figuur spreekt iets uit, waarop hij veroordeeld wordt, waarna de norm gevormd wordt. In dit geval is het een racistische uitspraak, waarna een anti-racistische norm geldt. In dit voorbeeld is er daarom sprake van een beperking (tegen racistische uitspraken) om de vrijheid (tegenover minderheidsgroepen) te garanderen. In een recente peiling van Pocketonderzoek, zegt 77 procent van de jongeren het onaanvaardbaar te vinden om racistische opmerkingen te uiten in het openbaar. In tegenstelling tot een ruime 50 procent van de oudere generatie (65+'ers) die dit wel aanvaardbaar vindt. Hiermee is aangetoond dat de maatschappij echt (en positief) verandert. Indien de haatpagina's niet zo exorbitant zouden zijn, was er geen keermedaille aan deze medaille. Op deze manier van normgeving worden ook negatieve rolmodellen onschadelijk gemaakt, door het teveel aan kritisch publiek.
Populariteit winnen op sociale media gebeurt door middel van de ontwikkeling van nieuwe normen en die ook te hanteren. Dit is meestal eengevolg van misstappen of successen van anderen, waaruit die normen ontstaant. Jongeren creÃ«ren die beperkingen dus zelf, maar desondanks zijn deze beperkingen in staat om de vrijheid van de gebruiker en zijn omgeving te garanderen. Respect voor anderen, anti-racisme en andere mooie normen zullen na verloop van tijd de maatschappij beheersen en gemene uitspraken zullen uit de maatschappij gebannen worden. 
