Verhoging inschrijvingsgeld is geen oplossing 
De crisis treft verschillende sectoren. Ook het hoger onderwijs blijft niet langer gespaard. Universiteiten en hogescholen voelden de bui al een tijdje hangen. Zij zien een verhoging van het inschrijvingsgeld als enige oplossing. Zijn er dan geen alternatieven voor duurder hoger onderwijs?
Iedereen voelt dat het crisis is. De afgestudeerde vindt geen job, bedrijven slanken af en prijzen stijgen. Maar er zijn ook nog andere gevolgen van de laagconjuctuur. De overheid is verplicht om minder subsidies uit te delen. Verenigingen kunnen fluiten naar hun centjes, startende ondernemers kunnen niet meer rekenen op een gulle hand van de overheid en ambtenaren krijgen geen koffie meer tijdens hun welverdiende pauzes. De besparingen treffen niet allen de kleine zelfstandige maar ook de grote instellingen. Met als gevolg dat
ook het budget voor onderwijs sterk afslankt.
Bijgevolg zijn onderwijsinstellingen genoodzaakt om te besparen en het geld ergens ander te gaan halen. Lagere scholen maken naschoolse opvang duurder en moeten uitstapjes schrappen. Maar het hoger onderwijs staat voor een grotere uitdaging. Zij kunnen het tekort aan geld op twee manieren compenseren.
Ten eerste kunnen onderwijsinstellingen net als andere bedrijven afslanken. Professoren en assistenten de deur wijzen en minder investeren in wetenschappelijk onderzoek.
Enig verschil, het hoger onderwijs streeft naar kwaliteit, niet naar winst. Zij willen hun kennis overdragen en studenten klaarstomen voor het beroepsleven. Ook de economie verwacht afgestudeerden met een uitgebreide vakkennis die klaar zijn om het werkveld te betreden. Minder geld investeren, biedt geen oplossing want dan gaat het niveau naar beneden.
Ten tweede kunnen de universiteiten en hoge scholen ervoor zorgen dat er weer geld in het laatje komt. Hiervoor is het inschrijvingsgeld verhogen de oplossing die het meest voor de hand ligt. De student gaat naar de les om zijn kennis uit te breiden, ter compensatie betaalt hij aan het begin van academiejaar inschrijvingsgeld. Wil de student van een hoog niveau genieten, dan zal hij een hoger bedrag moeten neertellen. Inboeten aan kwaliteit is dus niet nodig. Maar wordt er ook stil gestaan bij de negatieve gevolgen van duurder hoger onderwijs? 
Ten eerste is het niet voor iedereen mogelijk om extra geld te betalen. Sommige studenten staan zelf in voor hun studies en moeten een baantje nemen om die te kunnen betalen. Zelden houden ze iets van het bedrag over. Is het verantwoord om die zuur verdiende centje af te nemen?  
Ten tweede verdienen veel ouders niet genoeg om nog meer te betalen voor de studies van hun kind. Veel studenten zijn niet het enige kind thuis. Broertjes en zusjes moeten ook nog de kans krijgen om te kunen studeren.
Bovendien zijn er al veel studenten die een steudiebeurs nodig hebben om les te volgen in het hoger onderwijs. Als het inschrijvingsgeld verduurt, zal er meer aanvraag zijn naar deze beurzen. De overheid, de instelling die geen extra geld meer kan vrijmaken voor onderwijs, zal opdraaien voor die kosten, dus zijn we weer bij af.
Daarnaast zorgt de maatregel voor sociale ongelijkheid. Gezinnen die moeilijk rondkomen
kunnen hun kinderen soms niet de mogelijkheid bieden om les te volgen in het hoger onderwijs. Zij zijn benadeeld tegenover studenten met een diploma hoger onderwijs. Die laatste groep heeft namelijk meer kans op het vinden van een job.
En wat vindt de student hier zelf van? Het is overduidelijk dat die geen genoegen kan nemen met de maatregel. Studenten afkomstig van alle universiteiten en hogescholen in heel Vlaanderen tekenden massaal petities tegen de verhoging van het inschrijvingsgeld. Ze kwamen samen in Brussel om hun stem te laten horen en te betogen tegen het voorstel.
Het inschrijvingsgeld aan univeristeiten en hogescholen verhogen, lijkt op het eerste gezicht een goede oplossing maar draagt op lange termijn veel negatieve gevolgen met zich mee. Studenten die de extra kosten niet of moelijk kunnen betalen, ondervinden nadeel. Zou studeren niet voor iedereen een recht moeten zijn? 