Doneren doet leven
In ons landje is het door de wet bepaald dat iedere burger automatisch geregistreerd is als donor. De donatie van organen is crusiaal om mensenlevens te redden. Toch is het niet evident om zomaar je organen af te staan. Is het dan niet beter om een keuzemogelijkheid te hebben? 
Het gaat goed met de orgaandonatie. In vergelijking met 2003 is het aanal donoren met maar liefst 50 procent gestegen. In 2013 hebben maar liefst 411 mensen een orgaan afgestaan. Het sterftecijfer op wachtlijsten is ten opzichte van 2003 met 13 procent gedaald. Het aantal patiënten op die wachtlijsten blijft wel stabiel. Om een idee te krijgen: in België circuleert het aantal wachtenden rond de 1100 patiënten. 
De cijfers zijn zeer positief. Redenen voor het succes kunnen liggen aan goede
wetgeving, inspanningen,sensibilisatiecampagnes. De Belgische wetgeving stelt dat iedereen automatisch als donor geregistreerd is, tenzij je bezwaar maakt. In Nederland moet je jezelf gaan registreren om een orgaan af te staan. Onze noorderburen hebben de keuze dus zelf in handen. Moet dit in België ook toegepast worden? Willen we uitsluitend zelf de beslissing nemen om organen af te staan (in plaats van hier zomaar vanuit te gaan)? 

Een keuzemogelijkheid geeft wel een gevoel van vrijheid. Je beslist zelf  wat er met je lichaam gebeurt als je bent heengegaan. Toch moeten we niet al te bekrompen denken over de andere optie. De automatisering van je donorschap heeft zeer veel voordelen.
Ten eerste zorgt je registratie in het Donorregister ervoor dat nabestaanden de beslissing over je donorschap niet moeten nemen na je overlijden. Voor familie of vrienden die voor jou de keuze zullen  maken, is dit niet evident. Het is een emotioneel moment en de nabestaanden willen op dat ogenblik liever niet zulke moeilijke beslissingen  maken.
Niet alleen je dierbaren zijn er bij gebaat. Denk maar eens aan die honderden mensenlevens die je met je donorschap kunt redden.  1 donor kan instaan voor 8 organen, concreet wil dit zeggen dat een lichaam in goede staat maar liefst 8 mensenlevens zou redden. Als we spreken over donororganen, dan verwijzen we naar hart, 2 nieren, 2 longen, de lever, de alvleesklier en de dunne darm. Natuurlijk is het sporadisch dat je ze alle 8 kan doneren. Gemiddeld doneert een donor 3 organen. Jaarlijks redden orgaandonoren zo de levens van circa 1200 mensen.

Dit exhaustieve aantal is noodzakelijk als we het aantal patiënten op de wachtlijst bekijken. De grote vraag naar donoren is een goed derde argument om voorstander te zijn. In Nederland wachten ongeveer 1200 mensen op een nieuw orgaan. Per jaar sterven  150 mensen op de wachtlijst. Je registratie in het Donorregister is dus zeker een ethische kwestie. Wetende dat je na je dood mensenlevens kunt redden, is voor velen een argument om de knoop door te hakken. Zeker als je weet hoeveel vraag er naar is en dus hoe belangrijk iedere donatie is.
 
Maar natuurlijk kunnen we betwisten of bepaalde personen wel recht hebben op je mogelijk levensreddende orgaan. Om een voorbeeld te stellen: rokers, alcoholisten, (drugs)verslaafden,...kortom mensen die door een slechte  levenshouding of keuze hun lichaam beschadigen, hebben zij wel het recht op een nieuw orgaan? Het is evident dat patiënten met een levensbedrijgende en orgaanaantastende ziekte voorang krijgen op personen die zelf de oorzaak zijn van hun orgaanfalen. A priori, ze moeten  stoppen met de ongezonde gewoonte, dan pas hebben ze het recht om op de wachtlijst te komen. Alleen urgente patiënten krijgen dus je organen toegewezen. 
De angst voor het snijden in je lichaam, of erger: de gedachte dat je nog niet overleden bent (de zogenaamde schijndood) wanneer ze je organenen beroven, is nog een argument dat mensen doet twijfelen om zich als donor op te stellen. Geen nood. We leven in een moderne samenleving waar de ziekenhuizen optimaal geoutilleerd zijn met de nieuwste en beste technologische snufjes. De apparaten zijn heel accuraat in het analyseren of je zeker dood bent. De kans dat je dus nog zou leven bij het opensnijden is nihiel.
Maar ja, na het overlijden is  je lichaam  wel opengesneden, en je organen zijn verwijderd. Is het lichaam dan nog wel toonbaar na deze procedure? De gedachte dat je bij je uitvaart opgesneden in je kist ligt, is niet zo prettig. 
Bepaalde geloofsovertuigingen  kunnen zeer kritisch zijn wat betreft het in tact zijn van het lichaam na de dood. Die kwesie heeft dan niet echt iets te maken met de toonbaarheid, maar veeleer met de scheiding van lichaam en ziel. Moslims blijken uit een onderzoek het minst te vinden voor een orgaandonatie. Slechts een kleine 30 procent wil een orgaan afstaan. Mensen met geen geloofsovertuigen hebben daarentegen het minste problemen met een donatie. Van deze categorie wil een kleine 70 procent zijn lichaam schenken na zijn of haar overlijden. 
Uit puur ethisch standpunt is het dus een goede zaak je organen te doneren. Het idee dat je er levens mee kan redden zou een humaan argument zijn om voorstander te zijn van automatische registratie. Dierbaren, patiënten op de wachtlijst en je eigen gevoel van voldoening zijn er gunstig bij. Toch zijn er nog wel wat tegenstanders. De gedachte met wat er met je lichaam gebeurt na je heengaan, is niet zo motiverend. Bovendien willen we liefst nog zelf de keuze hebben over ons eigen lichaam. Is de voldoening die we hebben om onze medemens te helpen niet juist wat ons van de dieren onderscheidt ? 