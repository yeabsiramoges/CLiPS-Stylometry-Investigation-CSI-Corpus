Bekeren tot doneren. 
 " Wie biedt er 10.000 euro voor de gezonde lever van Meneer Petersen? Eenmaal, andermaal verkocht aan die Mevrouw met het groene ziekenhuispakje aan!" Tijdens het programma de Donorshow van BNN werden er gezonde organen verkocht aan de hoogste bieder. Dit leidde tot veel opschudding onder de Nederlandse bevolking, omdat het ethisch niet verantwoord zou zijn. Achteraf bleek het om een publiciteitsstunt te gaan om donorregistratie onder de aandacht te brengen. Of er na de show meer mensen zich hebben aangemeld als donor is niet bekend, maar het zorgde er wel voor dat de discussie over orgaandonatie weer was opgelaaid. Het is inmiddels vijf jaar later en de discussie heerst nog steeds: moet iedereen automatisch geregistreerd worden als donor, of behouden we de keuzemogelijkheid? 
Nederland zou een voorbeeld moeten nemen aan België. Daar is iedereen donor, tenzij je bezwaar maakt. Het systeem van donorregistratie werkt in België dus precies andersom. Als je geen donor wilt zijn, kan je dit aangeven bij de overheid. Het zorgt er daardoor ook voor dat wanneer je volwassen wordt, je moet gaan nadenken over donorschap. In Nederland hoef je er niet per se bij stil te staan of je je organen wilt afstaan bij overlijden. Wanneer je zelf niets aangeeft, dan gebeurd er niets. In Nederland moet je dus moeite doen om donor te worden. Vaak zijn mensen niet bereid tijd in iets te steken waar ze zelf in eerste instantie geen baat bij hebben. Hierdoor loopt Nederland veel potentiële donoren mis. De automatische registratie heeft er in België namelijk voor gezorgd dat het aantal donoren met 50% is toegenomen en dat het sterftecijfer met 13% is gedaald ten opzichte van 2003. 

Een andere reden dat mensen besluiten om geen donor te worden is dat zij bang zijn om te worden opengesneden terwijl zij nog leven. Maar donorschap wordt erg serieus genomen, waardoor er een nauwgezet protocol wordt gevolgd. Zo moet een donor medisch geschikt zijn en in het ziekenhuis overlijden. Omdat er aan veel eisen voldaan moet worden kunnen maar enkele mensen doneren, maar één donor kan al acht levens redden. Daarnaast zijn we tegenwoordig  medisch ver vooruit en beschikken ziekenhuizen over geavancheerde apparaten. Een patient zal eerst grondig onderzocht worden, om vast te stellen dat deze daadwerkelijk overleden is. Pas daarna zullen de organen worden gebruikt voor transplantatie. 

Verder zorgt donorregistratie ervoor dat de nabestaanden op een emotioneel moment geen beslissing hoeven te nemen. Wanneer een patient voldoet aan de vereisten van orgaandonatie, maar geen geregistreerd donor is, dan zal de beslissing bij de familie liggen. Dat is een pijnlijk moment omdat er snel besloten moet worden, maar zij niet altijd op de hoogte zijn van de wensen van de overledene. Wanneer de patient geregisteerd is als donor dan weten de arten precies welke organen zij mogen gebruiken. Bij automatische registratie weet de familie zeker dat hun geliefde heeft nagedacht over orgaandonatie, anders was het wel ongedaan gemaakt. Wanneer de nabestaande weten dat de wens van de overledene is nageleeft, zal het afscheid een beetje verlicht worden. 

De eerste voorbeelden tonen aan dat Nederlanders niet voldoende op de hoogte zijn van donorschap en de automatische registratie. Zij zijn in de veronderstelling dat zij niet zelf mogen beslissen of zij donor worden of niet. Maar organen afstaan blijft hoe dan ook een vrije keuze. Ook angst voor donorschap geeft aan dat niet iedereen begrijpt wat het precies inhoudt. Daarnaast zorgt registratie er ook voor dat de familie niet voor een zware keuze komt te staan. Daarom zal er meer geld gespendeerd moeten worden aan sensibilisatiecampagnes, zodat Nederland ook kan overstappen op het systeem van automatische registratie. Dan hoeft BNN niet nogmaals Nederland op zijn kop te zetten. 
