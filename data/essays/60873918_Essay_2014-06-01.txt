 
Tussen kerst en de jaarwisselinghoren we ze waarschijnlijk het vaakst. We sturen ze rond op  felgekleurde kaartjes en iedereen houdt ervan om ze te krijgen, de jaarlijkse gelukswensen.
'Ik wens je een fijne kerst en een gelukkig nieuwjaar.' 'De beste wensen voor 2014, vanwege de hele familie X.' We doen het allemaal, hopen op het beste voor onze dagen van morgen. Maar waarom doen we dit precies en wat bedoelen we eigenlijk met 'de beste wensen'? Misschien zit ons streven naar mensenlijk geluk wel helemaal vervat in de tientallen kaartjes die we ieder jaar weer rondsturen en ontvangen.

Als je in je directe omgeving vraagt naar de pijlers van geluk dan zal de meerderheid waarschijnlijk zeggen dat het leven voor hen compleet is als ze hun familie regelmatig  zien, een prettig gezinsleven hebben, een balans vinden tussen vrije tijd en een baan waaruit ze voldoening halen. Als daarbij de gezondheid nog eens meezit en een mens helemaal zichzelf kan zijn, dan komt men toch al aardig een de buurt. Kortom, we willen gewoon goed leven.

Niet zelden wordt er onderzoek gedaan naar de parameters van geluk, maar wat voor nut heeft het om iets onmeetbaar als geluk, in cijfers te gieten? Het is zit zo, geluk kan je niet
kopen in de winkel, groeit niet aan de bomen en je wordt er ook niet mee geboren. Als geluk nergens van  de grond te rapen valt willen we met z'n allen gewoon weten of het maakbaar is. Volgens onderzoek is het dat ook... een beetje toch.
Een peiling naar het geluksgevoel van de Vlaming uit 2013 wees uit dat zo'n 54% van hen zichzelf als gelukkig beschouwde. Een jaar later deed men hetzelfde onderzoek en was het aantal geluksvogels met net geen tien procent gedaald. Hoe kan dit?

'Geld maakt niet gelukkig' zegt men wel eens. 'Zij die dit zeggen weten niet goed waar ze moeten winkelen.' wordt dan als tegenargument gebruikt. Het kan nogal kort door de bocht lijken, maar ook daar is iets van aan.
 Uit het onderzoek blijkt namelijk dat groeiende onzekerheid, hogere werkloosheidscijfers en een onstabiele financiële situatie als gevolg van de economische crisis aan de basis liggen van het dalende geluksgevoel. En hoewel cijfers zeggen dat de relatie tussen geluk en geld drie maal lager ligt dan de relatie tussen geluk en actief zijn. Kan een vette bankrekening 
wel bijdragen tot je geluk. Je kan  er  trendy kledij, een nieuwe gsm of de laatste cd van je favoriete zanger  mee kopen, waardoor je uiting ka geven aan je eigen ik en alles wat daarbij hoort.

Misschien is dat het hoekje waar geluk te vinden valt, want ook autonomie en de vrijheid hebben om te zijn wie we zijn, vinden we belangrijk.
Andere peilingen leren ons dat de ultieme staat van tevredenheid sterk onderhevig is aan sociale controle. Zo zal iemand die onder een totalitair regime leeft, zich waarschijnlijk niet zo gelukkig wanen als de Denen en Zwitsers die in moderne, democratische staten leven en zich geen zorgen moeten maken om een wankele economie. Het mag dan ook geen verrassing zijn dat beide landen,met een score van ruim 8 op tien, zich bovenaan de geluksranking bevinden. Een  welvaartsstaat als België daarentegen haalt 'maar' de achtste plaats. Blijkbaar is ons maatschappelijk vangnet nog niet groot genoeg om iedereen die uit de boot dreigt te vallen te redden, en de aanhoudende stijging van het aantal werkozen zal er ook geen goed aan doen. maar we leven wel in een land waar we vrij zijn om te zeggen wat we denken en zelfs als werkloze is het niet totaal onmogelijk om je bestaat zin te geven.
Het gevoel hebben dat je ertoe doet, dat je actief deel kan nemen aan de samenleving waarvan je deel uitmaakt, blijkt voor velen onder ons ook van tel te zijn.

Maar wat is zo'n ranking eigenlijk waard. Worden we met z'n allen gelukkiger van het feit
dat belgië 'pas' op de achtste plaats komt en maakt het ook echt iets uit?  Misschien zit ons geluk écht vervat in de kaartjes die menige huiskamer in de winter versieren. Uiteindelijk willen we allemaal gewoon onszelf kunnen zijn met de juiste mensen rondom ons en doet het deugd om jezelf zo nu en dan eens in de watten te leggen. Dat heet dan gelukkig zijn.
