Iedereen automatisch geregistreerd als donor, of toch liever keuzemogelijkheid?
Twee december 2010. Die dag zal ik nooit van leven vergeten. Het was koud, net onder het vriespunt als ik me goed herinner. En het sneeuwde. Witte sneeuwvlokjes dwarrelde naar beneden en vormden een mooi sneeuwtapijt. Wat zeg ik? Een schitterend tapijt! Het glinsterde door de ochtendzon die zich statig aan de helderblauwe hemel bevond. Een mooie winterdag als je het mij vraagt. Ik voelde me helemaal in mijn nopjes. Maar toen rinkelde de telefoon. Mijn opa, 62 jaar, had de pijp aan Maarten gegeven.Hij lag al een tijdje in het ziekenhuis maar dat hij zou sterven, had niemand verwacht. De dag die zo mooi begon, werd plotseling een nachtmerrie. 
Mama had alles geregeld: de begrafenis zou de zevende al plaatsvinden in de kerk van Kapellen. Ikzelf had een liedje op mijn dwarsfluit voorbereid. (Dat ene dat hij zo graag hoorde.) Ook mijn zusjes waren druk bezig. Zij zouden tekstjes schrijven over het leven van opa, en hoe goed hij voor ons is geweest. Kortom: ierdereen was druk in de weer. 
Zes januari gingen we met heel het gezin voor de laatste keer opa bezoeken. Maar dat hadden we misschien beter niet gedaan. Dan waren we er in iedergeval  niet achtergekomen. Opa lag daar, zoals iedere dode mens, stil. Ook voelde hij ijskoud aan. Toch was er meer aan de hand. Zijn ogen. Het waren zijn ogen niet! Verontrust stapte mama naar de begrafenisondernemer en vroeg hem wat er gaande was. Die wist haar te vertellen dat ons vermoede kopte. Het waren inderdaad zijn ogen niet. Het waren glazen ogen. Ook zijn nieren, longen en zijn lever waren eruit gehaald. Ja, zo gaat dat blijkbaar in België. 
Als er in België iemand sterft worden zijn of haar organen automatisch donororganen, tenzij die persoon tijdens zijn of haar leven bezwaar tegen maakt. Daarbij hebben de familieleden geen enkele inspraak en worden die zelfs niet op de hoogte gebracht. Dat roept, alleszins  bij mij, vragen op. 
Ten eerste heeft de familie van de overledene, zoals hierboven vermeld, niets te zeggen. Ze kunnen er dus zeker  van zijn dat de dode zijn of haar organen niet had willen afstaan, toch zal dat niets aan de zaak veranderen. Maar zijn zij niet 'de baas' over het dode lichaam? Het is immers een dierbaar persoon die ze verloren zijn. Bovendien weten zij als de beste hoe hij was en hoe hij dacht. Ze hebben dus zeker het recht om over het lot de overledene te beslissen.
Voor nabestaanden die geen (goede) band hadden met de dode is het automatische donorschap natuurlijk geen probleem. Voor hen is het zelfs gemakkelijk aangezien ze zelf geen besluit hoeven te nemen.
Aan het orgaandonorschap zijn natuurlijk veel voordelen verbonden. Zo kan één donor acht levens redden. Tenminste als hij al zijn organen kan doneren. Maar dat is meestal niet het geval. De gemiddelde donor doneert drie organen. Jaarlijk redden orgaandonoren zo de levens van circa 1200 mensen. Dat is wel wat. Maar wie wilt er nu een orgaan van iemand die zijn organen onvrijwillig of zonder dat hij het weet, heeft afgestaan? Dat is alleszins tegen mijn morele princiepes.
Enerzijds kunnen we concluderen dat orgaandonorschap een goede zaak is: het redt vele levens. Anderzijds moet het mogelijk zijn dat iedereen, jong of oud, gelovig of ongelovig, gezond of ongezond, over de keuzemogelijkheid beschikt om over zijn eigen lichaam te beslissen. Als iemand niet meer bekwaam is om een keuze te maken, door bijvoorbeeld ouderdom of sterfte, zijn het de nabestaanden die moeten beslissen. Dat is democratisch en bovendien zullen er minder mensen schrikken. Zoals ik en mijn familie, zes december , op een koude winterdag. 