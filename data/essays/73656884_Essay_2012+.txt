We zien elke dag de hele wereld: weten we er meer van dan vroeger ?

Elke dag zien we de hele wereld aan ons verschijnen op televisie. Zowel op nieuwsberichten als in documentaires zie je de verschillende facetten van een land aanbod komen. We weten veel meer dan vroeger over onze wereld maar hebben die nieuwsberichten en documentaires een positieve invloed op de mens en wereld of zien we eerder de negatieve aspecten en gaan we ons juist meer afsluiten van de wereld rondom ons?  
wat gaan we evalueren?
Elke dag worden we geconfronteerd met verontrustende beelden van over heel de wereld. Niemand zal ooit de beelden van de tsunami of de aanslag van 9/11 uit zijn geheugen kunnen wissen. Daar tegenover staan de prachtige documentaires die alle pracht en praal van een land in de verf zetten. Ik wil nu gaan evalueren of deze berichten en documentaires thuishoren op televisie of niet? En dus of het negatieve en/of positieve aspecten in zich heeft.
Positief punten
Wanneer we elke dag de verontrustende beelden op ons televisiescherm zien verschijnen, kunnen we daar positief tegenover staan. Als eerste positief punt zou ik willen aanhalen dat het zien van zulke beelden kan oproepen tot hulp. Niemand zal ooit de beelden van de tsunami vergeten. De beelden van de woeste zee die het land helemaal inpalmde, riepen op tot een grote inzamelactie en hulpverlening. Landen van over de hele wereld probeerde zoveel mogelijk geld in te zamelen om de getroffen gebieden een duwtje in de rug te geven. Hierbij komt kijken dat er tussen de verschillende werelddelen en landen een goede communicatie en interactie moet plaatsvinden om zo een inzamelactie en transactie te realiseren. Zoals ieder van u weet, is communicatie een belangrijk begrip in de huidige samenleving en wereld. Via communicatie kunnen we streven naar eenzelfde doel: de wereld beter maken of verhelpen.
Als tweede positief punt zetten de vele rampen die onze wereld teisteren ons tot nadenken over hoe wij leven. De vele natuurrampen komen er niet zomaar. Het is een feit dat wij als mens eerst iets moeten zien mislopen voor we acties ondernemen. Wanneer deze rampen niet in beeld zouden worden gebracht, zouden we ook niets doen en niet nadenken. Door de nieuwsberichten krijgen we een sterke wake-up call. Er moet iets gebeuren! Het zet ons aan onze levensstijl te analyseren en te kunnen aanpassen om het milieu te redden. En vooral hoe we met onze gevoelige wereld moeten omgaan en hoe we er meer aandacht aan kunnen besteden.  
Dit brengt mij tot een volgend argument om de verschillende programma's op televisie te behouden. De nieuwsberichten zetten aan tot het verkennen van de wereld. De problemen die elke dag de revue passeren, zetten bijvoorbeeld aan tot wetenschappelijk onderzoek. Onderzoekers zullen naar de geteisterde gebieden reizen om allerlei onderzoeken uit te voeren en op zoek te gaan naar oorzaken en oplossing. Daarnaast zetten ook de documentaires aan tot het verkennen van de verschillende werelddelen. Alle pracht en praal van een bepaald land wordt in een documentaire in de verf gezet. Dit gaat mensen overtuigen om ook effectief dat land te gaan bezoeken en ontdekken. Dit is wederom een aanleiding tot interactie en zal ook de economie van bepaalde landen ten goede komen. Maar hoofdzakelijk vind ik het belangrijk dat we op deze manier kennis maken met de verschillende culturen.
Wanneer we de verschillende culturen over de hele wereld leren kennen, zal het ook gemakkelijker zijn om met elkaar te kunnen samenwerken en met elkaar te leven. Op dit ogenblik kennen we elkaars cultuur niet goed of we begrijpen elkaars culturen niet goed genoeg. Denk maar aan de nog steeds actuele probleemstelling over de allochtonen versus blanken. Of de vele politieke-culturele debatten die overal ter wereld in de media komen. Op dat vlak kunnen de documentaires nog een tandje bijsteken en proberen de mens gevoelig en begrip vol te maken voor de verschillen in culturen.
Negatieve punten
De beruchte beelden kunnen dus ook negatieve invloeden hebben. Mensen kunnen allereerst beginnen doemdenken. In het nieuws zie je constant slechte boodschappen. De ene ramp volgt de andere op. De samenleving kan de moed beginnen verliezen en geen nut meer zien in het oplossen van bepaalde zaken. Iemand kan bijvoorbeeld denken: " de vele rampen teisteren vele wereldgebieden, het is te laat om nog iets te ondernemen". Dit is natuurlijk een foute instelling. Het is nooit te laat! Wat er gered kan worden, moet er gered worden. Het is nooit te laat je levensstijl aan te passen of een oplossingen te zoeken voor milievervuiling enzovoort. 
Als laatste en hoofdzakelijkste negatief punt is de angst dat een nieuwsbericht met zich meebrengt. Mensen krijgen shockerende beelden te zien. Dit kan aanzetten, zoals vermeld tot actie maar ook tot angst. Wanneer je beelden te zien krijgt van aanslagen in het buitenland, krijgen mensen bang en gaan zich bijgevolg aflsluiten van de wereld. Niemand zal nog spontaan naar Irak of Iran willen reizen. Dit niet omdat het land geen potentie heeft als reisland, maar puur omdat mensen met de angst leven om het leven te komen. 

Om te besluiten kan ik zeggen dat verontrustende beelden uit het nieuws zeker moeten blijven. Er is niets mis met de mens af en toe te shockeren om zo een oplossing te zoeken voor de vele rampen die onze wereld teisteren. Aangezien de documentaire zijn aandeel aanzienlijk lager ligt dan de verontrustende nieuwsberichten op televisie, zou het wel gunstig zijn, moesten ze in het nieuws ook wat postieve nieuwsberichten introduceren. Het zou de angst van de mensen doen afnemen en de kans verkleinen dat we ons gaan afsluiten van de wereld. 
