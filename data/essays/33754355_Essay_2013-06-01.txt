Gebeurde er vroeger iets, dan berichtten radio, televisie en printmedia dit. Vandaag  de  dag bestaan deze drie media nog altijd, maar ze worden wel versterkt door online media. Deze online media zijn vaak nieuwssites die overdag en in het midden van de nacht informatie geven over nationale en internationale gebeurtenissen, met andere  woorden:  ze zorgen 24 op 24 voor nieuws. Waarom zouden we dan nog kranten kopen als al het  nieuws toch op het wereldwijde web staat? Kortom, waarom betalen we nog voor informatie, die vaak vrij te verkrijgen is? 
In de huidige maatschappij is het belangrijk om continu up-to-date te zijn. Waar we ons ook bevinden, we willen hoe dan ook op de hoogte (kunnen) blijven. Daar kunnen kranten niet altijd meer voor zorgen. Als de kranten 's morgens in de brievenbus liggen, staan de nieuwssites hoogstwaarschijnlijk al vol met 'vers' nieuws. Natuurlijk hebben de grote kranten ook hun eigen nieuwssite, dit moesten ze wel doen, want ze konden niet achter blijven op de huidige trend. Zij moeten mensen voortdurend nieuws bezorgen. Voor de meeste nieuwssites moeten we niet betalen.Toch zijn er nog enkele nieuwssites  van kranten waarvoor we wel moet betalen  om een heel artikel te kunnen lezen. We zien dan slechts de inleiding en de rest is niet gegeven. Wat willen de kranten hier mee bereiken? Mogen we niet weten wat er in het artikel staat? Geen probleem, als we even verder zoeken op het internet, vinden we snel een ander artikel, waar misschien zelfs beter informatie in staat. 
We mogen ook niet vergeten dat de maatschappij veranderd is op het vlak van nieuwsverspreiding. Ongeveer drie vierde van de bevolking heeft een smartphone of tablet . Vaak kunnen er hierop ook apps gedownload worden, waaronder ook gratis nieuwsapps.  Deze geven ons continu weer wat er gebeurd is in ons land en in de wereld. Deze informatie wordt  praktisch elke minuut aangepast. Het zijn dus  niet enkel de nieuwssites meer  die  informatie leveren. Ook hier moeten we voor sommige apps betalen om over de informatie  te  kunnen beschikken. Maar waarom precies? Heeft de lezer er wat aan als hij betaald voor een app die misschien dezelfde informatie bevat als een gratis versie? Uitgevers hebben het recht niet om informatie achter te houden, om informatie enkel bloot te stellen wanneer er betaald wordt. Dat is niet alleen onrechtvaardig, maar ook erg dom, aangezien ze hiermee veel lezers verliezen. 
Meer en meer worden ook kranten gelezen op een tablet. Op dit toestel kan dan een speciale app aangekocht worden om naast de papieren krant in uw brievenbus, ook een  gedigitaliseerde versie te ontvangen. Dit geldt enkel voor abonnees, bij de papieren versie krijgen ze automatisch een soort code waarmee ze de digitale versie kunnen activeren. Er is geen verschil met de papieren versie, enkel de vorm. Er wordt ook geen nieuwe, extra informatie gegeven. Een krant lezen op de tablet wordt dus meer gedaan en mensen zijn ook meer bereid om hiervoor te betalen. Uiteraard kunnen papieren kranten niet verdwijnen, want voor nog een groot deel van de bevolking heeft de krant iets nostalgisch en is het lezen van de krant het ontspanningsmoment van de dag. Vaak willen ook de ouderen onder ons de papieren krant niet opgeven. Voor hen is belangrijk om nog een krant in handen te hebben. 
Natuurlijk moeten de uitgevers ook hun kosten kunnen dekken en daarvoor moeten we dus betalen voor sommige nieuwssites of nieuwsapps, maar ze kunnen niet ontkennen dat ze hierdoor al meerdere lezers verloren hebben. Om dit te voorkomen, moeten ze met andere woorden vernieuwend zijn en meegaan met de trend. 
We kunnen ons ook iets anders afvragen en het ook over een heel andere boeg gooien. Waarom zouden we nog betalen voor iets dat toch enkel vervuiling met zich mee brengt, als het ecologischer kan? Wanneer we onze informatie lezen op onze smartphone of tablet, hebben we de krant op zich niet meer nodig. Het gebeurt maar al te vaak dat de krant rechtstreeks in de vuilnisbak verdwijnt. 
De krant is dus niet anders dan een bijvoegsel van de website geworden. Dat in tegestelling tot vroeger waar het omgekeerd was of waar vroeger zelfs websites niet bestond. Vandaag geeft de krant meer gedetailleerde uitleg over gebeurtenissen, bijkomende informatie, die diepgaander is. Terwijl op de websites vaak korte artikels staan met daarin de belangrijkste info. Als we dan nood hebben om nog meer te weten te komen over de gebeurtenis, grijpen we naar de krant.   
De websites worden vaak meerdere keren op een dag geconsulteerd, zijn makkelijker te hanteren, hoeven niet meegedragen te worden, geven korte maar duidelijk info en de info die gegeven wordt, is (vaak) gratis. Zeg dan nog eens, waarom zouden we dan betalen voor informatie? 