Is kerncentrales langer openhouden een goede zaak?

Er zijn afschakelprogramma's voor wanneer een stroomtekort zich zou voordoen. Maar niemand wil graag in het donker zitten. Tegelijk klinkt de roep voor het sluiten van de kerncentrales steeds luider. Ze zouden immers erg onveilig zijn. Maar zijn er voldoende alternatieven om het stroomverlies, dat ontaat door de sluiting, op te vangen? En zijn de centrales echt zo onveilig?

Iedereen heeft al wel gehoord over de kernrampen van Tsjernobyl (1986) en Fukushima (2001), waarbij duizenden doden vielen. Vele gebieden zijn er nog steeds onbewoonbaar doordat de radioactieve straling  er nog altijd aanwezig is. Sinds de ramp in Tsjernobyl zijn er wereldwijd meer kankergevallen vastgesteld. Ook dichtbij huis gaat het niet altijd goed. In augustus 2014 zijn Doel 3 en Tihange 2 stilgelegd, omdat er scheurtjes zaten in de reactorvaten. Doel 4 werd gesabotteeerd. Ondanks al dit onheil pleiten enkele politieke partijen ervoor om de kerncentrales langer open te houden. Is dat een goede zaak?

Op korte termijn is kerncentrales langer openhouden de best mogelijke oplossing. Er zijn momenteel niet voldoende alternatieven om het stroomtekort dat zou ontstaan bij een sluiting van de centrales op te vangen. In 2011 bestond bijna 54% van de geproduceerde energie in BelgiÃ« uit kernenergie. Waar moeten we energie vandaan halen wanneer er geen kerncentrales meer zullen zijn? Stroom aankopen bij onze buurlanden is geen optie. Ook zij zullen langzamerhand hun kerncentrales sluiten en kampen dan zelf mogelijk met een energietekort. Meer fossiele brandstoffen gebruiken is schadelijk voor het milieu en zal de opwarming van de aarde sterk doen toennemen en ook hernieuwbare energie is op dit moment geen oplossing. In 2011 bestond slechts 11% van onze energie uit hernieuwbare energie en vandaag is dat niet zoveel meer dan toen.
Kerncentrales zijn milieuvriendelijk en garanderen dat er steeds ongeveer evenveel elektriciteit is. Ze stoten geen broeikasgassen uit en produceren veel elektriciteit met weinig brandstof. Bovendien is het productieproces stabiel en wordt er op elke moment van de dag  evenveel elektriciteit gegenereerd. Dit is niet het geval bij wind- en zonne-energie. Als er geen wind of geen zon is, wordt er plots veel minder elektriciteit geproduceerd.  Vooral in de winter zal dit voor grote problemen zorgen. Dan schijnt de zon vele uren minder en verbruiken we met z'n allen meer energie.
Integenstelling tot wat velen denken, is kernenergie veilig. Een menelijke fout lag aan de basis van de ramp in Tsjernobyl. Met de infrastructuur van de centrale was er niets mis. Die menselijke fout had helaas wel grote gevolgen. In Fukushima lag een samenloop van omstandigheden aan de basis van de kernramp. De reactorvaten waren dan misschien niet al te goed onderhouden, maar enkel daardoor was er nooit een ramp gebeurd. Enkel in combinatie met de aardbeving en het tsunami is de catasrofe kunnen ontstaan. Uit die twee incidenten zijn er werldwijd lessen getrokken, waardoor alles nu nog veiliger is. Het personeel wordt nog beter opgeleid, het productieproces wordt nog strenger gecontroleerd en ook de reactorvaten en de algemene veiligheid worden aan nog strengere controles onderworpen. Het bewijs hiervan is dat de reactoren van Doel 3 en Tihange 2 meteen zijn stilgelegd toen men twijfels had bij de scheurtjes die in de reactorvaten zaten en dat ook Doel 4 werd stilgelegd meteen nadat de sabotage ontdekt was.
Ooit moeten de kerncentrales wel sluiten natuurlijk. Net als elk ander gebruiksvoorwerp, zoals de computer, verslijt door jarenlang en intensief gebruik, verslijten ook de kerncentrales. Het onderhoud vergt steeds meer inspanning en wordt steeds duurder. Volgens wat er beslist is, zouden Doel 1 en Doel 2 al in 2016 moeten sluiten en zou de kernuitstap definitief zijn in 2025. Maar deze data komen te vroeg. Als we de centrales elks enkele jaren langer openhouden, hebben we meer tijd om te investeren in andere energievormen en kunnen we black-outs voorkomen. Nieuwe kerncentrales bouwen, kost te veel geld en te veel tijd. Er moet dus ingezet worden op hernieuwbare energie.

Op dit moment zijn er niet voldoende alternatieve vormen van energie om elektriciteit te kunnen garanderen voor iedereen, op elk moment van de dag, op elk moment in het jaar. Kerncentrales zijn niet onveilig, maar worden wel ouder en verslijten. Ze langer openhouden is een goede tussenoplossing, maar een kernuitstap dient zich wel aan. 