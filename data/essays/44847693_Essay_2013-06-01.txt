In alle boekjes en films hameren ze erop dat je jezelf moet durven zijn. Je mag je als individu niet laten wegcijferen doordat je een andere geloofsovertuiging hebt of omdat je geaardheid anders is. Via allerlei acessoires kan de mens tonen hoe hij echt is. Maar geldt dit ook op werkterrein? Streven we naar neutraliteit of naar pluralisme? 
Ga je als persoon een andere rayon kiezen in de supermarkt omdat de kassabediende een hoofdoek aanheeft? Blijkbaar wel. Nog niet zo lang geleden was een hoofdonderwerp in het journaal het hoofddoekenverbod. Moslimas mogen niet meer met hun hoofdoek over de straat wandelen. Maar andere godsdiensten dragen ook vaak een symbool dat wijst op hun geloof. Christenen dragen een kruisje rond de hals om te tonen welke geloofsovertuiging ze hebben en Joden dragen een keppeltje achterop hun hoofd. Als de overheid besluit om levensbeschouwelijke tekens te verbieden, moeten ze concequent zijn: alles of niets! 
Je moet jezelf zijn, maar hoe kan je jezelf zijn als je belemmerd wordt in je keuze van kledij. De holebiwereld staat bekend om zijn regenboog. Je ziet steeds meer en meer jongeren, en ook ouderen, rondlopen met een regenboog-t-shirt. Is dit niet iets om blij om te zijn? We zijn eindelijk tot een maatschappij gekomen waar je je kan outen zonder dat de mensen je aankijken alsof je van een onbekende planeet komt. Jaren geleden kon men zich dat niet voorstellen. Voor de geloofsovertuiging geldt hetzelfde. Vroeger leefde iedere samenleving op zijn eigen eilandje en was er geen sprake van een multiculturele samenleving. De mensen uit de 20st en 21ste eeuw hebben het voorrecht om met zoveel verschillende culturen samen te zijn. Je kan leren van andere en leren over andere, we doen kennis op over de rest van de wereld zonder daar geweest te zijn. 
Op werkgebied moeten een beetje strenger zijn. Je bent een werknemer van een bepaalde firma. Warenhuizen zoals Delhaize of Colruyt willen hun producten verkopen en niet een geloofsboodschap of een andere soort van levenswijze overbrengen. Kruisjes, hoofddoeken, keppeltjes, regenboog-t-shirts en andere acessoires doe je dan beter niet aan. Ook in andere sectoren, zoals het onderwijs, laten we de werknemers best zo neurtaal mogelijk overkomen. Een leerkracht mag geen politieke overtuigingen meegeven en dat kunnen we best ook doordrukken tot de geloofsovertuiging. Een kind moet zo neutraal mogelijk opgevoed worden. 
Als het dragen van levensbeschouwelijke tekens verboden wordt in de werksectoren kan de werkgever je hierop al niet meer afkeuren. Een voorbeeldje hiervan is het voorval in HEMA van enkele maanden terug. Er werd een jonge vrouw geweigerd doordat ze een hoofddoek droeg. Zulke incidenten kunnen dan niet meer voorvallen. 
We leven in een multiculturele samenleving, nog niet iedereen beseft het even goed maar daar mogen we blij mee zijn. Je kan zijn wie je wil. De straten lopen vol met verschillende culturen en dat heeft zijn charmes. Maar laten we het bij de straten houden. Op werkterrein moeten we zo neutraal mogelijk overkomen. Het is de bedoeling dat je je werk goed doet en niet dat je je levenswijze aan de mensen doorgeeft. Het verbieden van levensbeschouwelijke tekens op het werk is een optie. Maar laten we duidelijk zijn dat het verbod enkel geldt op het werk en voor elk soort teken moet vervoden worden. Zowel hoofdoeken als kruisjes al wat dan ook. Hierin moet consequent opgetreden worden om discriminatie tegen te gaan. De straten mogen kleurrijk zijn en de werksectoren grijs. 