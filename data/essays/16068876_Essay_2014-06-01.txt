Geluk maak je zelf, dus stop met dat geklaag

Pietje heeft een goed betaalde baan, heeft de vrouw van zijn leven gevonden en hij kan genieten van zijn twee prachtige kinderen. Maar Pietje 'kan' tijd besteden aan zijn kinderen en vrouw, alleen doet hij dat niet. Voor Pietje is zijn baan het belangrijkste en hier wordt hij gelukkig van. Je hoort hem dan ook absoluut niet klagen. Maar zijn vrouw, zou zij gelukkig zijn? Het geluk van de Vlamingen is gedaald. Uit onderzoek is gebleken dat van de 2694 deelnemers  er 46 procent gelukkig is, terwijl dit vorig jaar nog 54 procent was. Steeds meer mensen klagen over hun leven op deze aardbol, maar als het geklaag verminderd, zou het geluk dan ook verhogen? 
 Geluk
Belgen hebben een Internationale Geluksindex van 7,3 op 10. Maar geluk, wat houdt dat in? Voor de één betekent het een goed  betaalde baan, voor de ander een nieuwe auto. Het verschilt per persoon, maar het zorgt in ieder geval voor een positief gevoel. Het gevoel dat je het liefst altijd wil hebben, maar helaas is dit lang niet het geval. De factoren, zoals job, familie en sociale controle hebben hier een belangrijke invloed op. 
Positiviteit
Een betrouwbare en gezellige familie zorgt voor positiviteit. Ook is de band met de collega's, welvaart en sociale vrijheid van belang. Maar deze factoren hebben samenhang met elkaar. De familie waarin je opgegroeit, heeft een grote invloed op je persoonlijkheid. Als je in een  familie geboren bent waar onder andere respect voor de medemens en betrouwbaarheid belangrijk is, is de kans groot dat je deze waarde hanteert in de toekomst. Deze betrouwbaarheid is van belang bij de collega's en de werkgever. Als de werkgever jou vertrouwt, zorgt dit voor vrijheid. Dit kan weer resulteren in welvaart. Een positief gevolg hiervan is de 'smile' op je gezicht. Deze lach heeft weer invloed op anderen en zorgt ervoor dat hoe zwaar hun dag ook was, jij ze kan opvrolijken. Dit door positiviteit uit te stralen en te focussen op de goede dingen  in het leven. 
Geklaag
Er wordt steeds meer geklaagd in deze samenleving. De economische crisis, waardoor er veel werklozen zijn, speelt hierin een belangrijke factor. Het is dan ook een feit dat mensen met een baan gelukkig zijn dan werklozen. Maar al deze negativiteit versterkt elkaar en heeft tot gevolg dat mensen ook niet gestimuleerd zijn om een andere baan te zoeken. De werkzoekenden denken dat zij toch niet geselecteerd worden uit het grote aantal sollicitanten en dus uiteindelijk weer het antwoord 'niet aangenomen' krijgen te horen. Hierdoor ontstaat geklaag en dit heeft weer effect op de andere werkzoekenden. Maar deze negativiteit heeft niet alleen effect op de andere sollicitanten, maar ook op de naaste omgeving. De ontevredenheid wordt vemeld aan de familieleden, waardoor ook zij zich ongelukkig voelen. Al deze negativiteit zorgt voor een ontevreden uitstralen bij mensen en dit moet dus vermeden worden.
Denk aan je medemens
Houdt rekening met elkaar. Iedereen heeft wel eens een mindere dag of een dag waarin je ontzettend graag alles bijelkaar klaagt. Maar denk eraan dat alles wat je zegt invloed heeft op het gevoel en het gedrag van de medemens. Een mogelijkheid om positief over straat te gaan, is te zorgen voor één persoon waar je met al je ontevredenheid naar  toe kan gaan. Door aan diegene je verhaal te doen, kun je daarna weer met een positieve houding reageren op de medemens. Het blijft de vraag of deze persoon gelukkig wordt van al dat geklaag, maar als het wederzijds is en deze persoon ook bij jou kan klagen, zorgt het voor wederzijdse opluchting. 
Het goede leven
Het geluk van de Vlamingen kan stijgen. Dit door een positieve houding aan te nemen en te stoppen met al dat geklaag. Positiviteit zorgt voor tevredenheid. Het zorg voor de 'smile'  op je gezicht.  Aangezien we in een samenleving wonen met veel mensen, heeft elke houding en gedrag invloed op elkaar. Houdt rekening met de medemens en dus ook Pietje zal rekening moeten houden met zijn vrouw en kinderen.  Dus stop met al dat geklaag en wees gelukkig, want geluk bepaal je zelf. 