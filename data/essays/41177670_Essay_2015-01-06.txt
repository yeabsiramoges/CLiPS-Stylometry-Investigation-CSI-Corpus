Geef die organen maar door!
Het idee om iedereen te registreren als orgaandonor speelt al langer in onze samenleving. Een samenleving waar orgaantransplantatie regelmatig vereist is. Niet iedereen is zo blij met het idee om zijn organen te moeten afstaan voor transplantatie. 	
Stel dat je in dit land automatisch orgaandonor bent en een van je naasten overlijdt. Zou jij er een probleem mee hebben als je een leeg omhulsel terugkrijgt om te begraven, een lichaam waar niets of niemand meer inzit? Is dat lichaam dan nog wel de persoon waar jij ooit van hield? Stel je overlijdt zelf. Ben jij het ermee eens dat je ingewanden, hoornvlies, en eventueel zelfs je huid wordt getransplanteerd bij een ander persoon? Of ben je van mening dat je organen jou niet meer van nut kunnen zijn en je ze dus beter aan iemand geeft die er nog iets mee kan?
Allereerst, wat is orgaantransplantatie juist en hoe gaat dat in zijn werk? Wel, de kans bestaat altijd dat een van jouw organen beschadigd is of om een of andere reden niet goed functioneert of zelfs helemaal niet meer werkt. Dat zou wilen zeggen dat je een nieuw orgaan nodig hebt. In dat geval kom je op de transplantatielijst te staan. Op deze lijst staan alle personen die een nieuw orgaan nodig hebben. Dit kan een hart, een lever, een nier, maag, darm... zijn. Verder staan er onder andere nog persoonlijke gegevens, het soort orgaan waar die mensen juist op wachten en de ernst van hun situatie op die lijst. Diegenen die er het ergst aan toe zijn staan helemaal aan de top van de lijst en zullen als eerste een nieuw orgaan krijgen wanneer er een beschikbaar is. 
In België is momenteel niemand verplicht om zijn organen af te staan na zijn of haar overlijden. Wie voor die optie open staat, kan zich bij het gemeentehuis laten registreren als orgaandonor. Je komt dan in het systeem terecht en jijzelf draagt een donorcrodicil bij je, een document dat bewijst dat je een donor bent. Als iedereen orgaandonor zou zijn, van jong tot oud, zou dat registratiesysteem niet meer bestaan. In geval van overlijden zullen chirurgen alle bruikbare organen uit je lichaam halen en doorgeven aan diegene die als eerste op de transplantatielijst staat, aan diegene die het dringendst een nieuw orgaan nodig heeft. 
Als je er over nadenkt zou automatisch donorschap heel wat levens kunnen redden. Momenteel is de meerderheid niet bereid zijn organen te doneren. Dat heeft tot gevolg dat mensen op de transplantatielijst vaak lang moeten wachten. Te lang. Er staan heel erg veel mensen op die lijst waardoor de meesten jaren moeten wachten op een nieuw orgaan, en ondertussen tikt hun levensklok verder. Als iedere man, vrouw en kind zijn organen afstaat zou het aantal beschikbare organen enorm toenemen. De zieke mensen ontvangen sneller hun nieuw hart, nier, lever... en het is niet nodig om jaren in het ziekenhuis door te brengen. Het aantal overlijdens door orgaanfalen zal sterk dalen. 	
Langs de andere kant moeten we ook stilstaan bij het ethische aspect van deze zaak. Wie heeft het recht om mensen te dwingen hun eigen organen af te staan? Zijn wij niet geboren met die ingewanden? Is dat hart, die nieren,... niet het enige waarvan we echt kunnen zeggen dat het ons eigendom is? En hoe zit het met religie? Er zijn verschillende godsdiensten die orgaantransplantatie onzuiver vinden, Joden bijvoorbeeld. Joodse mensen mogen absoluut geen bloed en organen van een ander levend wezen aannemen, dat zou onorthodox zijn. Volgens hen kan je beter sterven dan leven met een deel dat niet bij jou hoort. Bijgevolg zullen ze hun organen ook niet doneren. En ze zijn niet alleen: indiaanse stammen beschouwen het lichaam als de huls van de ziel. Na het overlijden moeten de nabestaanden het lichaam, en alles wat erin zit, samen met zijn persoonlijke bezittingen verbranden zodat de overledene naar de Eeuwige Velden, hun versie van het hiernamaals, kan gaan. 	
Voldoende reden om verplicht donorschap in te voeren, maar het ethische en religieuze aspect kunnen we niet negeren. We moeten dus op zoek naar een alternatief. Alleen ingewanden verplicht laten doneren, en hoonvliezen, de huid en andere lichaamsdelen enkel afstaan indien de nabestaanden of de persoon zelf daarvoor kiest? Dat lost niets op, je zit nog steeds met een religieus probleem.  Het wetenschappelijk onderzoek naar orgaantransplantatie met dierenorganen is al vrij ver gevorderd. Hartkleppen van varkens en runderen worden al gebruikt bij mensen. Als dit onderzoek verder wordt gezet, bestaat de kans dat we op een dag geen menslijke organen meer nodig hebben. Dit zou eventueel een goed alternatief kunnen zijn voor verplicht donorschap. Daarom moet de overheid wetenschappelijk onderzoek gericht op orgaantransplantaties met ingewanden van dieren verder financieren. Maar opnieuw komen we hier weerstand tegen. Veel religies vinden bepaalde dieren onzuiver en mogen ze daarom niet eten of aanraken, laat staan een lichaamsdeel van hen in hun lichaam hebben...
Dit is een kwestie waarover we eeuwig kunnen discussiëren. Verschillende opties zijn geopperd, maar elk van die mogelijkheden brengt problemen met zich mee. Vrijwillige transplantatie levert te weinig organen op, automatische transplantatie kan je vanwege de de ethische en religieuze aspecten niet eisen van de mensen. Dierlijke organen levert ook weer protest op, dit keer zowel door verschillende religies als door vegetariërs en veganisten. Het lijkt erop dat we de wetenschap zijn werk moeten laten doen. Totdat zij een oplossing hebben gevonden die voor iedereen aanvaardbaar is, moeten we simpelweg verderdoen zoals we dat al deze tijd al gedaan hebben.
