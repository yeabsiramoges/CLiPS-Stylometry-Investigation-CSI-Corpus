Is duurder hoger onderwijs echt onvermijdelijk?
De prijs van het inschrijvingsgeld voor hoger onderwijs gaat binnenkort stijgen. Moet dit wel? Kan de overheid dit op een of andere manier vermijden? Of is het mogelijk om een tegemoetkoming te bieden aan studenten? 
Het inschrijvingsgeld naar omhoog
Vanaf 2015 zal het inschrijvingsgeld voor hoger onderwijs 890 euro kosten, dat is 271 euro meer dan voordien. Enerzijds is het belangrijk om weten dat het een louter boekhoudkundige maatregel is. Zo zal het onderwijs er niet op vooruitgaan. Anderzijds zal de overheid het systeem van de studietoelagen voor studenten wel verder uitbreiden.
Er word een evolutie van het aantal inschrijvingen tegenover het onderwijsbudget in kaart gebracht, waarin er een duidelijke verandering plaatsvindt. In 2013 bedroeg het onderwijsbudget in Vlaanderen zo'n 10.750.000.000 euro, dit is ongeveer 38,29 procent van de Vlaamse begroting. In vergelijking met 2008 is het budget relatief gelijk gebleven. In 2008 bedroeg het onderwijsbudget ongeveer 1.630.000.000 euro, in 2013 was dit 1.640.000.000 euro. Dit is een kleine stijging in vergelijking met de opmerkelijke stijging van inschrijvingen tussen 2008 en 2013. In 2008 schreven 187 785 studenten zich in in het hoger onderwijs. Daartegenover steeg het aantal in 2013 tot 224 974 inschrijvingen. Deze grote stijging heeft als gevolg dat het gemiddeld budget per inschrijving verlaagt. 
Hoger onderwijs voor de elite
De verhoging van het inschrijvingsgeld heeft zeker en vast gevolgen voor de toekomst van het hoger onderwijs. 
Een onderzoek die de hoogte van het inschrijvingsgeld tegenover financiële ondersteuning meet op Europees vlak, stelt dat de instroomratio van het hoger onderwijs stijgt als er financiële steun, zoals studietoelagen en beurzen, voorzien wordt. Zo stijgt het instroomratio van België zienderogen. 
Volgens onderwijsexpert Ides Nicaise wordt er minder geparticipeerd als de prijs hoog is.  Velen kunnen deze bedragen niet betalen én voldoen niet aan de vereisten om een studietoelage te genieten. Studenten zullen hoger onderwijs vermijden om zich niet in grote schulden te wagen. Hierdoor zal ook de geleerdheid van de Belgen erop achteruitgaan en dit heeft op zijn beurt invloed op de Belgische arbeidsmarkt. 
Niet alleen zal het duurder hoger onderwijs invloed geven op de participatiegraad, maar ook op de vraag naar kwaliteit. Aangezien het enkel een boekhoudkundige maatregel is en het onderwijs niet beter zal worden, gaat de vraag naar de kwaliteit van dit onderwijs sterk stijgen.  
Gluren bij de buren
Er heerst een verscheidenheid in de Europese vergelijking van het inschrijvingsgeld voor hoger onderwijs. Enerzijds bieden bepaalde landen de inschrijving in het hoger onderwijs gratis aan. De Scandinavische landen, onder meer Finland, Noorwegen en Zweden, behoren zeker tot deze categorie. Anderzijds vragen de meerderheid van Europese landen toch aan studenten een bijdrage te leveren in de kosten van de inschrijving. 
Opmerkelijk is het gigantische verschil tussen het gratis inschrijvingsgeld en de kost van het inschrijvingsgeld in het Verenigd Koninkrijk. Het inschrijvingsgeld in het Verenigd Koninkrijk bedraagt maar liefst 11.009 euro per inschrijving. Hierbij is duidelijk te stellen dat België nog lang niet het duurste land is op vlak van hoger onderwijs. 
Maak de investering in een hoger diploma waardevol
Belgische studenten kunnen alleen maar dromen van gratis inschrijvingsgeld zoals in sommige Europese landen, maar dit is echter niet de realiteit. Om de vermindering van de participatiegraad in het hoger onderwijs te bestrijden zal de overheid de studenten moeten stimuleren om te blijven studeren.
De overheid kan beter de situatie vanuit een realistisch standpunt bekijken en zijn sterkste troeven bovenhalen. Dit kan door de werkgevers de waarde van een hoger diploma duidelijk te maken, zodat studenten zich niet bedrogen voelen aan hun investering. De overheid kan studenten ook lokken naar het hoger onderwijs door hun bewust te maken van de financiële bijdrage die de overheid levert. Maak duidelijk dat een hoger diploma waardevol is en blijft.