Is kerncentrales langer openhouden een goede zaak?
Steeds vaker en vaker komt het in het nieuws: een van de reactoren van de kerncentrale in Doel of Tihange is stilgelegd door een scheurtje of zelfs door sabotage. Dit nieuwtje zorgt ervoor dat het debat over het behoud van kerncentrales en het gebruik van kernenergie weer opflakkert. Is er een mogelijkheid voor België om de kerncentrales te sluiten of kunnen wij niet leven zonder de energie die ze opwekken? Kortom: hebben wij kernenergie nodig?
Augustus, vorig jaar. In deze maand werden de kernreactoren Doel 3 en Tihange 2 stilgelegd. Er waren twijfel over scheurtjes in de reactorvaten en of deze een bedreiging konden vormen voor de verdere opwekking van kernenergie. In deze maand sloot ook Doel 4. Deze keer niet door een defect, maar door sabotage. Na beide feiten kwam er een debat op gang over het al dan niet sluiten van beide kerncentrales, want, zo werd gezegd, volgens de Kernuitstapwet moeten de kerncentrales toch gesloten worden. Dit alles deed veel stof opwaaien en zorgde ervoor dat België in twee kampen verdeeld is.
Wij willen dat Doel en Tihange sluiten
In een tijd van besparingen moet de regering bekijken waarin ze wil investeren en op welke domeinen ze het met minder geld wil doen. Als de regering zou beslissen om te stoppen met kernenergie te produceren, zou er veel geld in andere (belangrijkere) casussen kunnen gestopt worden. Tot nu toe heeft de Belgische staat namelijk al 28 miljard euro betaald voor verouderde kerncentrales, het bouwen van nieuwe reactoren zou dus nog meer kosten dan dit monstrueuze bedrag. Is het in deze tijden van crisis en stakingen tegen de besparingen van de regering dan niet beter om dit geld in bijvoorbeeld het onderwijs te stoppen? Dit is een argument waar de tegenstanders van de kerncentrales mee op de proppen komen.
Een ander argument is ook een hedendaags dilemma. Kerncentrales kunnen immers meer dan alleen maar energie opwekken, van deze energie kunnen kernwapens gemaakt worden. In deze tijd waarin IS een steeds grotere bedreiging vormt, is het dan ook voor de hele wereld het wel waard om na te denken over het al dan niet behouden van kerncentrales. De landen waar IS actief is, i.e. Syrië en Irak, zijn niet ver verwijderd van hét land dat befaamd is voor het produceren van kernwapens: Iran. 
Maar het belangrijkste argument voor de sluiting van kerncentrales is het risico op kernrampen. In de geschiedenis van kerncentrales zijn er al verschillende kernrampen gebeurd; sommige dichterbij, andere verder van huis. De twee bekendste kernrampen zijn nog niet zoveel jaren geleden, namelijk in 1986 en in 2011. In 1986 ontplofte een kernreactor in Tsjernobyl, Oekraïne. Deze ramp beïnvloedde niet alleen de onmiddelijke omgeving, maar heel Europa. De stofwolk die vrijgekomen was na de ramp kwam onze richting uit. Hoewel wij geen tot weinig last hebben gehad, kent de onmiddellijke omgeving van Tsjernobyl geen vruchtbare grond door het radioactieve materiaal. Ook een aantal jaar geleden, in 2011 om precies te zijn, was er de ramp in Fukushima, die, net zoals deze in Tsjernobyl, zorgde voor desastreuze gevolgen voor de bevolking. In België zou een kernramp nog grotere gevolgen kennen, aangezien hier zo veel mensen op zo weinig oppervlakte samenwonen. Niet alleen België zou onbewoonbaar worden, ook een deel van Nederland kan aangetast worden, doordat de reactoren van Doel niet zo ver van de Nederlandse grens verwijderd zijn. Is kernenergie zo'n ramp wel waard?
Wij willen Doel en Tihange behouden
Hoewel de meesten van ons ervanuit gaan, is, in tegenstelling tot wat wij geloven, kernenergie helemaal geen vuile manier van energieopwekking. Kerncentrales stoten namelijk geen broeikasgassen uit en ze hebben maar weinig brandstof nodig om een groot aandeel aan elektriciteit op te wekken. Moesten we deze winter dus een zogenaamde "black out" hebben, kunnen de zeven kernreactoren (of toch een gedeelte daarvan) blijven werken. 
Niet alleen is kernenergie ongevaarlijk, het is ook een zeer betrouwbaar product aangezien het een stabiel productieproces kent dat onafgebroken blijft doorgaan. We moeten ook geen schrik hebben om ooit zonder kernenergie te zitten. Nucleaire energie wordt namelijk gewonnen uit uranium, een stof dat niet alleen in vergelijking met andere energiebronnen goedkoop is, maar ook volop in de aardkorst aanwezig is.
Voor het belangrijkste argument van de tegenstanders bestaat er natuurlijk ook een tegenargument. Hoewel de kernrampen allemaal zeer spijtige gebeurtenissen zijn, hebben andere kerncentrales er ook veel uit kunnen leren. Er wordt nu nog meer ingezet op veiligheid.

Is het nu het beste om de kerncentrales te sluiten, of niet? Hoewel de argumenten van de voorstanders van deze stelling harder doorwegen, blijft de uiteindelijke beslissing toch in handen van de regering.
