Heeft kernenergie vandaag de dag nog wel toekomst?
De afschuwelijke beelden van de ongelukken met de kerncentrales in Tsjernobyl (1986) en Fukushima (2008) zitten nog vers in het geheugen. Het ongeluk met de kerncentrale in Fukushima was voor Duitsland de bewuste druppel om definitief te stoppen met het opwekken van kernenergie. Handelde Duitsland uit angst of was het een gedurfde beslissing die, anno 2015, meer landen zouden moeten maken?

Het simpele feit dat kernenergie de schoonste en veiligste vorm van energie is, blijft ook na alle rampen die plaatsvonden met kerncentrales overeind. Daarnaast levert kernenergie ieder huishouden in België de goedkoopste energierekening op. Maar de keerzijde van de medaille is dat het opwekken van kernenergie niet duurzaam is. Zo weet niemand waar we met het zeer vervuilende kernafval naartoe moeten. En dus wordt dit schadelijke afval maar diep onder de grond weggestopt, in de hoop dat het de mensheid geen kwaad berokkend. De vele veiligheidsrisico's die gepaard gaan met kernenergie zouden niet mogen prevaleren boven een goedkopere energierekening. Natuurlijk is het onmogelijk om in België direct alle kerncentrales stil te zetten, maar laat het afbouwen van de afhankelijk van kernenergie een uitgangspunt zijn van de regering Michel.

Veiligheidsrisico's

Het opwekken van duurzamere vormen van energie heeft de toekomst. België heeft alle kennis in huis om vandaag nog te kunnen starten met technologiën die opwekking van duurzame vormen van energie mogelijk maken. Toch is het politieke primaat op dit moment ongunstig voor personen en bedrijven die duurzaam energie willen opwekken. Daarmee blijft ieder huishouden voornamelijk een beroep doen op kernenergie. Vanwege het feit dat de regering Michel geen enkele beleidsverandering heeft aangekondigd, worden Belgen onnodig in gevaar gebracht. De grooste kerncentrales van België staan in Doel en Tihange. Mocht in een van beide kerncentrales een ernstig ongeval plaatsvinden, dan heeft dat directe gevolgen voor een groot deel van België en een deel van Nederland. Tot vele kilometers om de kerncentrale zal het leefgebied definitief onbewoonbaar zijn. Een ernstig ongeluk kan zich in elk type reactor voordoen, en de kans op zo'n ongeval is daardoor groot. Beide kerncentrales hebben in het verleden al te maken gehad met ernstige ongelukken, maar iedere keer liep het weer goed af. Daarnaast worden veel huishoudens onvolledig over kernenergie ingelicht. Kernenergie is de goedkoopste vorm van energie, maar dat is maar het halve verhaal. In België is kernenergie onvoldoende verzekerd. Een ongeval met een kerncentrale zou miljarden euro's kosten, los van het menselijk leed. De kosten worden niet doorberekend naar de gebruiker. Energiegigant Electrabel verzekert maar tot een bedrag van 300 miljoen euro. Het volledige risico verzekeren zou de energierekening tot 1 euro/kWh duurder maken. Tot slot, het afval dat overblijft nadat de energie is opgewekt. In België wordt jaarlijks 120 ton hoogradioactief afval geproduceerd. Dit afval blijft nog miljoenen een gevaar voor de mensheid. En omdat we dit afval niet verder kunnen verwerken, wordt het maar onder de grond gestopt. Geen enkel onderzoek heeft nog aangetoond dat deze manier van verwerking veilig is, maar toch gebeurt het op grote schaal.

Transformeren

Morgen overstappen naar het gebruik van energie die 100 procent duurzaam is, is niet haalbaar. De samenleving is op dit moment nog te afhankelik van deze vorm van energie. Kerncentrales gaan zeker 60 jaar mee en zijn daarnaast een zeer betrouwbare energiebron. Kernenergie kan daarom een heel belangrijke rol spoelen in de overgang naar duurzame energie. Vanwege het feit het productieproces zeer stabiel is, kan een kerncentrale onafgebroken kernenergie produceren. De duurzame vormen van energie hebben een aanzienlijk minder betrouwbaar productieproces. Bij het wegvallen van een duurzame energiebron, kan direct een beroep worden gedaan op kernenergie. Zo ontstaat er op de korte termijn een effectieve energiemix, waarbij altijd een beroep kan worden gedaan op energie. De rol van kernenergie is in deze transitie van groot belang. Op lange termijn moet kernenergie worden afgebouwd, kerncentrales worden ontmanteld en duurzame energie de overhand hebben.

De tijd is nu

De regering Michiel is nu aan zet. Blijven we doorgaan op de oude voet of zetten we definitief koers naar een duurzame samenleving? In een duurzame samenleving is voor kernenergie geen plaats. Het immer oprekken van de levensduur van kernenergie staat de ontwikkeling van hernieuwbare energie in de weg. Dit dient onmiddelijk te worden gestaakt. Duitsland heeft dit gedaan en is daarmee een duurzame weg ingegaan. Het heeft het land geen windeieren gelegd. De grootste economie van Europa is inmiddels 100 procent duurzaam. In België kunnen we dit ook realiseren, maar de hamvraag blijft wel: bent u bereidt om twee tientjes extra per maand te betalen voor schonere energie?
