Ieder onder ons herrinert zich nog wel de grote discussie rond hét onderwerp dat enkele jaren geleden centraal in de Vlaamse/Begische media stond : het verbod op levensbeschouwelijke tekens in openbare functies. Deze kwestie is bekoeld en de storm is gaan liggen. Ze lijkt soms zelfs van de kaart geveegd  te zijn maar dat is niet zo. Af en toe komt er nog eens een klein puntje in het nieuws over dat verbod naar voren. Nog steeds zijn er mensen die vechten voor hun recht voor het beleven van hun geloof zoals zij dat wensen. En terecht. Waarom is het een probleem dat een moslima haar hoofddoek op heeft tijdens het werk? Of een christen een kruisje draagt?  Wat doet het uitdrukken van het geloof af aan de kwaliteiten van de persoon achter het geloof (/of achter het lokket)?
We leven nog steeds in een land waar er zoiets bestaat als het recht van vrije geloofsovertuiging: iedereen is vrij in het kiezen en beleven van een geloof. Zo staat het vermeld in de grondwet. Hij/zij is vrij om te kiezen welk en op welke manier ze het geloof beleven. Het verbod op het dragen van religieuze en levensbeschouwelijke tekens in openbare plaatsen doet dit recht teniet. Als een christen zich enkel een goede christen voelt en gelukkiger is met een kruisje rond zijn nek, wie is de overheid dan om dit te verbieden? De overheid moet zorgen voor zijn burgers. Ze moet ruimte en kansen bieden dat ieder indidvidu zich kan ontplooiien hoe hij/zij dat wil. 
Het is trouwens niet aan de Belgische overheid om zo'n verbod op te leggen. Vrijheid van geloofsovertuiging staat niet enkel gewaarborgd in de grondwet maar ook in het Europees Verdrag voor de Rechten van de Mens. Puur onbegrip vanuit mijn richting dat het Europees Hof voor de Rechten van de Mens in dit verbod geen tegenstrijdigheid ziet met het artikel in hun verdrag. Er zijn al genoeg zaken geweest over andere wetten die voor minder geschrapt zijn dan zo'n serieuze overtreding en tegenstrijdigheid als waar hier sprake van is.
Vervolgens kunnen we ook zeggen dat dit discriminerend is. Waarom kan iemand dat een ander beroep heeft wel een kruisje of hoofddoek dragen en iemand dat voor de overheid werkt niet? Het is net absurd dat iemand die een functie heeft als ambtenaar geen tekens van geloof of denkwijze mogen dragen. Is Belgie dan niet langer een pluralistische samenleving met een grote vrijheid en verscheidenheid aan denkwijzen en religies?  Is het oke dat de overheid door een manier waarop zij "disciminatie op openbare plaatsen" en wilt   voorkomen op een andere manier discriminatie creëert? Moet de overheid niet juist discriminatie bestrijden en vrijheid van geloof en denkwijze waarborgen voor iedereen? Juist ja, iedereen. Dat houdt ook in diegenen dat als ambtenaar in dienst is van de overheid.
Het is bovenal absurd dat zulke onschuldige dingen als een kruisje niet toegestaan is maar er zich geen probleem voordoet dat iemand achter het lokket een tattoo heeft van een wapen op zijn linkerpols. Dit wordt toch ook niet verboden? En ook terecht als die persoon dat mooi vindt en daar gelukkiger van wordt is dat zijn volste recht, zolang hij zijn werk goed doet en het zijn werk niet in de weg staat moet dat kunnen. Maar wat is het verschil dan met een levensbeschouwelijk teken? 
En na dit alles komen de extreme voorstanders van het verbod natuurlijk nog met het feit dat een boerka 'gevaarlijk' of 'onpersoonlijk' is. Daar ben ik mee akkoord, dat het onpersoonlijk is dan toch. Maar is het noodzakelijk dat je iemand kunt herkennen en gewoon zien dat achter een loket zit? Zolang zij beleefd en vriendelijk blijft en haar werk goed doet, doet het er niet toe wat de persoon draagt of hoe hij eruit ziet! Of het nu om een kruisje, een hoofddoek of een broek of zelfs iemand dat helemaal vol piercings staat is. Het uiterlijk van iemand doet niets af aan de kwaliteiten dat iemand heeft. Het verandert niets aan de manier waarop hij of zij zijn werk doet. Of beter gezegd de uiterlijke vertoning van iemand zou geen rol mogen spelen in het uitoefenen van een beroep.
Kortom het verbod is één grote klucht. Het beoogde doel, als je dat zelfs een doel kunt noemen, wordt zeker niet bereikt. Het is heel simpel; er ligt niemand wakker over het feit dat de bediende achter het loket in het gemeentehuis al dan niet een kruisje draagt. Het is jammer dat een Westerse samenleving als België zulk verbod oplegt. Het doet veel af aan het begrip 'rechtsstaat'. We moeten onszelf de vraag stellen:  "Kunnen we België nog wel een rechtsstaat noemen als de zogenaamde rechten, die opgenomen zijn zowel in de Belgische  grondwet als op Europees niveau in het EVRM, evm niet door de overheid gewaarborgd worden maar,in tegendeel, teniet gedaan worden?".