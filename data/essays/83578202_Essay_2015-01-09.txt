Het begon met een blowtje

Kinderen op school komen vaak snel in contact met sigaretten of drugs. Het gaat in vele gevallen om groepsdruk of om jongeren die een imago trachten te creëren, maar ze weten niet dat een trekje van een sigaret of een joint al snel verslavend kan werken. De jeugd beseft duidelijk niet wat de gevolgen kunnen zijn op latere leeftijd. 
Belgische artsen lijken niet veel medelijden te hebben met rokers en alcoholici die door hun verslaving gezondheidsproblemen krijgen. Dokters vinden medische terugbetaling voor longkanker en levercircose dan ook niet langer nodig. Hun standpunt is volledig te begrijpen, er zijn namelijk genoeg manieren om van je verslaving af te geraken of om een verslaving te voorkomen.
De kans op gezondheidsproblemen is dikwijls genetisch bepaald; de ene persoon heeft meer kans om kanker te krijgen dan de andere. Verslaafden gebruiken deze stelling regelmatig als excuus. Daarom moeten mensen zich bewust zijn van welke ziekten of kwalen in hun familie voorkomen zodat ze zich er kunnen tegen weren en de voorgaande opvatting niet meer als excuus kunnen gebruiken. Als je opa aan longkanker is gestorven, als gevolg van het roken van sigaretten, is het des te meer een waarschuwing om er nooit aan te beginnen.
Mensen die niet gemotiveerd genoeg zijn om te stoppen met roken of om minder en zelfs niet meer te drinken, moeten gewoon hulp zoeken bij familie of vrienden. Er zal altijd wel iemand zijn die niet zijn verslaafd is. Bovendien is deze vorm van hulpverlening laagdrempelig en snel toegankelijk. 
Natuurlijk is het soms zo dat verslaafden niemand in hun naaste omgeving hebben die hen kan of wil helpen, maar dan nog kunnen ze niet als excuus gebruiken dat ze er alleen voor staan. Er zijn genoeg zelfhulpgroepen of organisaties met lotgenoten waarbij ze terecht kunnen. Zo kost het helemaal niet veel moeite om het telefoonnummer te draaien dat vermeld staat op een pakje sigaretten of om informatie te vinden op het internet. Je moet het alleen maar willen. Wilskracht is dus zeer belangrijk.
Daarbovenop is het algemeen geweten dat sigaretten en alcoholische dranken gezondheidsproblemen en financiële problemen kunnen verzoorzaken. Ongetwijfeld krijg je als kind op school en thuis maar al te vaak te horen dat je er ziek van wordt en vroeger zal sterven. Verslavende middelen zijn erg kostelijk en kunnen ook al snel leiden tot financiële problemen. Verder zegt de waarschuwing en het telefoonnummer op een pakje sigaretten genoeg over hoe schadelijk roken wel niet is en op deze manier ben je des te meer gewaarschuwd.
Als laatste moet er wel rekening mee worden gehouden dat je als kind niet beter weet en dikwijls gewoon mee wil doen met de rest van je vrienden, maar dan is het zeker van belang dat je op oudere leeftijd beseft dat sigaretten en drugs serieuze schade kunnen aanrichten en dat je een grenzen stelt aan het gebruik. Alsook is het van belang te beseffen dat een slechte thuissituatie het kind op het verkeerde pad kan brengen. De school en organisaties voor het welzijn van kinderen zijn daarom eveneens verantwoordelijk voor een goede opvoeding van het kind en om het in te lichten over de gevolgen. 
Kortom kunnen we zeggen dat er genoeg manieren zijn om van een verslaving af te geraken of om nooit te beginnen met sigaretten of drugs. Uiteraard heb je dat nooit helemaal zelf in de hand, maar dan is het van belang en ook zeker niet onmogelijk om met hulp , motivatie en wilskracht door te zetten. Zo is het dan volledig te begrijpen waarom artsen pleiten om het recht op medische terugbetaling stop te zetten. Vergelijkend is het krijgen van een zware handicap in een verkeersongeval, als gevolg van overmatig alcoholgebruik, de schuld van de chauffeur zelf en heeft hij geen recht op een terugbetaling. Het is dus veel nuttiger om terugbetalingen te voorzien aan patiënten die een ziekte hebben, maar waarvan het ziek zijn niet het gevolg is van een verslaving.