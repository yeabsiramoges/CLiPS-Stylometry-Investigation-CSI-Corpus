Donors verscheuren mensen
Organen afstaan blijkt toch niet zo vanzelfsprekend. 

Donors, iets waaruit veel ethische twisten ontstaan. Je organen afstaan nadat je sterft lijkt vanzelfsprekend  voor vele mensen, maar dat is zeker niet overal zo. Veel culturen laten donorschap niet toe omdat het lichaam na de dood niet mag scheiden van zijn organen. Dit schendt volgens deze culturen de heilige verbintenis tussen lichaam-ziel. Maar dit zijn niet de enige tegenstanders van donorschap. Dus is donorschap dan eigenlijk wel juist? 
Vooraleer we beginnen met de ethiek achter donors, is het belangrijk te weten hoe je vandaag een donor kan zijn. In België is iedereen een donor, tenzij je er bezwaar tegen maakt. Door dit automatisch donorschap is België, samen met Kroatië, koploper met hoogste aantal donoren. Dit komt grotendeels ook omdat er in België een goede wetgeving en veel inspanningen bestaan rondom donorschap. Wachtlijsten voor organen in België zijn dan ook heel stabiel en het sterftecijfer daalde met 13%  tegenover 2003. 
Daartegenover staat Nederland waar je niet automatisch als donor staat ingeschreven. Als je donor wilt worden in Nederland moet je jezelf daarvoor inschrijven. Het aantal donoren in Nederland is vanzelfsprekend veel lager dan dat van België. Wachtlijsten in Nederland zijn dus ook langer en minder stabiel waardoor jaarlijks ongeveer 150 mensen sterven die op de wachtlijst stonden. Het lijkt dus onbegrijpelijk waarom Nederland niet overstapt op het systeem in België want daar redden ze veel meer levens. We hebben daarom ook iets buiten beschouwing gehouden. Mensen moeten ook bereid zijn om hun organen af te staan. 
Als we willen zien hoe bereid mensen zijn om hun organen af te staan, moeten we kijken naar de verschillende indelingen van onze bevolking. We kunnen hierbij opleidingsniveau, leeftijd, herkomst en geloof onderscheiden. We kijken ook niet enkel naar hoe bereid mensen zijn om organen af te staan maar ook hoe bereid ze zijn om organen te ontvangen. Bij alle verschillende indelingen is één element hetzelfde: in verhouding zijn mensen altijd een significant stuk bereider om organen te ontvangen dan ze zelf af te staan. Dit is natuurlijk ook wel logisch.
Als we de statistieken bekijken, zien we dat hooggeschoolden hun organen even bereid afstaan als andere organen in ontvangst nemen. Laaggeschoolden houden liever nadat ze sterven de organen in het lichaam en ontvangen liever. Als we kijken naar geloofsovertuiging zien we dat de islamitische cultuur nogal dubbel staat tegenover donorschap. Ongeveer de helft van de mensen die met plezier organen ontvangen, willen hun organen niet afstaan. Bij andere geloofsovertuigingen blijven de verhoudingen tussen afstaan en ontvangen redelijk miniem. De cijfers in geval van herkomst geven aan dat de verhouding bij niet-westerse allochtonen opvallend is. Ook hier is ongeveer maar de helft van de ontvangers ook bereid om af te staan. Bij leeftijd valt op dat naarmate mensen ouder worden ze minder bereid zijn om organen te ontvangen. Dit is iets wat bij de andere criteria niet voorkwam. Mensen staan doorheen hun leven wel hetzelfde tegenover organen afstaan. 
Uit deze statistieken blijkt toch dat mensen ook redenen hebben om hun organen bij te houden. We zien dat dit vaak te maken heeft met religie of geloof maar er zijn zeker nog andere redenen. Sommige mensen vrezen dat ze je organen eruithalen terwijl je misschien nog niet dood bent. Donorschap is misschien ook in het nadeel van je nabestaanden die als gevolg daarvan geen afscheid kunnen nemen van jou. Mensen zijn ook terughoudend tegenover donorschap omdat ze bang zijn voor snijden in het lichaam. Je kan merken dat deze nadelen niet voor iedereen toepasbaar zijn. Je kan niet ontkennen dat donorschap vele levens redt. Het is ook vreemd dat iets als godsdienst een levensreddend middel kan tegenhouden. Het blijft toch nog steeds een kernbegrip in elke godsdienst om elkaar hulp te bieden en een leven redden is het hoogtepunt van hulp bieden. 
Donors redden veel levens, dat valt niet te ontkennen. Toch blijven vanuit verschillende hoeken van de samenleving argumenten opduiken die donorschap in twijfel trekken. Dit verandert in verschillende niveaus van de samenleving: van leeftijd tot godsdienst. Deze argumenten kunnen nog steeds niet ontkennen dat als je donor bent, je hulp aanbiedt aan een ander en dat is nog steeds een juiste handeling. 
