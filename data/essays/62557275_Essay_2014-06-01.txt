Werkloosheidsuitkeringen moeten beperkt worden in de tijd 

De laatste maanden kwam het onderwerp 'werkloosheidsuitkeringen', naar aanleiding van de verkiezingen, weer regelmatig aan bod. Uit verscheidene debatten was af te leiden dat de politieke partijen in Vlaanderen elk een andere houding aannemen tegenover werkloosheidsuitkeringen. Daarentegen zijn ze het wel eens met de idee dat de werkloosheidsuitkeringen beperkt moeten worden. De partij Groen! is de enige partij die deze mening niet deelt. Over de manier waarop men deze werkloosheidsuitkeringen moet beperken, zijn de partijen het nog niet met elkaar eens. Is het eigenlijk wel een goed idee, om werkloosheidsuitkeringen te beperken? Zo ja, op welke manier gebeurt die beperking dan het best?

Werkloosheidsuitkeringen zijn niet meer weg te denken binnen het sociaal systeem van Vlaanderen. Dankzij deze uitkeringen kunnen studenten of mensen die ontslagen zijn, op zoek naar nieuw werk en in die tijd toch een inkomen verkrijgen. Toch wordt er vaak kritiek geuit op dit systeem. Een aanzienlijk aantal werklozen doet doet geen moeite om werk te vinden. Waarom ook? Werklozen krijgen voldoende geld van de overheid om te overleven. Voor een deel van de werklozen is dit reden genoeg om geen werk te zoeken. Dergelijke misbruiken bedreigen onze sociale zekerheid. Dit kan en mag absoluut niet de bedoeling zijn van werkloosheidsuitkeringen.

Ondanks deze problematiek, is volledig afstappen van werkloosheidsuitkeringen uiteraard geen oplossing. Er zijn in BelgiÃ« namelijk bevolkingsgroepen die een werkloosheidsuitkering broodnodig hebben, zoals net afgestuurde jongeren. Deze groep heeft vaak moeite met het vinden van een job. Bedrijven nemen liever mensen aan met ervaring. Op deze manier kan het zoeken naar werk en voornamelijk het vinden van werk heel lang duren. Daarnaast is er ook de groep van oudere werklozen, ook zij vinden  moeilijk werk. Bedrijven willen dan wel mensen met ervaring, maar in werknemers boven de vijftig investeren ze liever niet. Het zou dan ook onverantwoord zijn deze mensen van een uitkering te ontzien. Het overgrote deel van deze mensen doet immers veel moeite om werk te vinden, maar krijgen bij veel bedrijven geen kans.

Gelukkig zijn de Vlaamse politieke partijen ervan bewust dat het onmogelijk is geen werkloosheidsuitkering te voorzien. Daarom zoeken ze allemaal naar een oplossing om het misbruik van deze dienst te omzeilen. Vele partijen willen dan ook de werkloosheidsuitkeringen beperken. Enkel Groen! pleit voor welvaartvaste uitkeringen die op geen enkele manier worden beperkt. Toch zou het geen slecht idee zijn de uitkeringen te beperken. Op deze manier moedigt de overheid werklozen aan tijd te besteden aan het zoeken van een nieuwe job. Wanneer ze dit niet doen hebben ze immers minder of zelfs geen inkomsten.

Tegenover deze oplossing staan dan weer andere problemen. Het is namelijk niet simpel te bepalen wanneer de uitkeringen moeten afnemen of ontnomen worden. SP.A stelt dat een werkloze geschorst mag worden wanneer deze werk weigert. Ook N-VA stelt dat iemand die een passende job weigert zijn werkloosheidsuitkering verliest. Deze stelling is problematisch. Hoe wordt bepaald of een aangebode werk passend is voor de persoon in kwestie? Sommige mensen zijn immers heel slecht in technisch werk. Wordt er van deze mensen dan verwacht dat ze dergelijke jobs toch aannemen? Kortom, een volledige werkloosheidsuitkering van personen ontnemen zorgt voor veel bijkomende vragen en problemen.

Een andere optie is het bedrag van de uitkeringen stilaan laten afnemen in tijd.
Om, zoals eerder vermeld, werklozen te stimuleren intensief naar werk te zoeken. Wanneer ze slagen in het vinden van werk krijgen ze immers een hoger inkomen dan dat ze ontvangen via de werkloosheidsuitkeringen. Deze oplossing lijkt het meest geschikt om het misbruik te omzeilen, maar dan wel in combinatie met begeleiding van de overheid. Sommige mensen zijn immers niet zo bedreven in het zoeken naar werk, maar zien wel steeds hun inkomen afnemen. Een goede begeleiding van werklozen moet een absolute vereiste zijn. Toch moet ook over deze oplossing nog uitgebreid nagedacht worden. Er moet worden bepaald wat het minimum is dat een werkloze in de tijd kan verkrijgen, want vele mensen doen wel moeite, maar vinden gewoonweg geen werk. Het is noodzakkelijk dat deze mensen toch nog kunnen leven van de  beperkte uitkeringen.

Kortom, er is nood aan een strengere wetgeving rondom werkloosheidsuitkeringen. Veel te veel werklozen profiteren immers van de uitkeringen en leven vele jaren van deze uitkeringen zonder moeite te doen om werk te zoeken. Werkloosheidsuitkeringen afschaffen, zijn logischerwijs geen oplossing. Het misbruik moet worden omzeilt door het beperken van de werkloosheidsuitkeringen. Dit gebeurt het best door het bedrag dat tegenover deze uitkering staat in de tijd te beperken. Hierbij mag de overheid echter niet uit het oog verliezen dat vele mensen wel moeite doen om werk te vinden en dus wel nog het recht moeten hebben om te kunnen overleven van de werkloosheidsuitkering. Er is dus nog  werk aan de winkel om de wetgeving rond werkloosheidsuitkeringen op punt te stellen.