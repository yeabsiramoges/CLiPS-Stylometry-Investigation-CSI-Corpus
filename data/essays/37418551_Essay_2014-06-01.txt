Maakt langer blijven werken onze geest ziek?
Om zes uur in de ochtend gaat de wekker, het is weer maandag.Na een frisse douche en een stevig ontbijt, kom je aan op het werk. Je ziet ernaar uit je collega Julie te vertellen over je fantastisch weekend. Dan komt plots de directeur alle werknemers halen voor een spoedvergadering. Julie is opgenomen in het psychiatrisch ziekenhuis... Hoe kan dat nu? Niemand heeft ooit gemerkt dat ze depressief is?
Elke maandag start een nieuwe werkweek, miljoenen Belgen vertrekken dan naar hun job. Dat gebeurt wel eens met tegenzin, wetende dat ze pas op hun 65ste levensjaar op pensioen mogen gaan. "Was het weekend maar wat langer", hoor je dan ook vaak zeggen. Maar voor sommige mensen schuilt er meer achter dit zinnetje, op dit moment hebben namelijk 700.000 Belgen een psychisch probleem. Sterker nog, 25 procent van de Belgische inwoners krijgt in zijn leven kleine of grote psychische problemen. Hoe komt het dat er meer en meer mensen depressief worden en zelfs in het ergste geval hun leven willen beëindigen? Waarom zijn ze zo ongelukkig? Duurt de weg naar het pensioen te lang? Is langer blijven werken dan nefast voor de geestelijke gezondheid?
Positieve aspecten
Elke maand een bedrag op de bankrekening, een job hebben heeft zijn voordelen. Zo zorgt financiële zekerheid ervoor dat mensen een huis kunnen afbetalen of huren, eten en kledij kunnen kopen,... Hierdoor vervullen ze hun basisbehoeften. Hoe langer we werken, hoe meer geld dat we kunnen verdienen om te kopen wat we willen of nodig hebben. Maar goed in je vel voelen gaat niet enkel om het kopen van drank of meubels. Daarnaast is ook sociaal contact nodig, door te gaan werken leer je mensen kennen die je misschien niet zou zijn tegengekomen.

Verder worden nieuwe  competenties en vaardigheden ontwikkeld of bijgeschaafd, kan je doen waar je goed in bent en dat geeft zelfvoldoening. Het gevoel hebben dat je echt iets betekent in de maatschappij maakt mensen gelukkig. Een doel in je leven hebben zorgt voor regelmaat en een houvast.

De rol van emoties

Maar we kunnen niet altijd gelukkig zijn, mensen zijn niet gemaakt van steen en hebben gevoelens. Bovendien zijn we allemaal heel verschillend en verloopt niet alles perfect. Hierdoor kunnen gezondheids- of relatieproblemen in de weg liggen van het geluk. Elke dag acht uur van je leven verloren aan je job, enkel in het weekend tijd voor je sociaal leven, maakt dat misschien ongelukkig? Veel mensen hebben dan ook moeite om een evenwicht te vinden tussen job en privé. 

Stress is de boosdoener en kan je geluk vernietigen. Aanhoudende stress duwt je meer in de put en als je baas niet apprecieert, is het niet moeilijk dat mensen dan depressief worden.

Verder is een hele dag voor de computer of aan een bureau zitten is ook niet goed voor je fysiek, omdat je minder beweegt. Veel mensen krijgen hierdoor lichamelijke problemen, wat ook weer ongelukkig maakt. Deze opstapeling van factoren kan ervoor zorgen dat psychische stoornissen gecreëerd worden. Wanneer hier niets aan gedaan wordt, brengt dit ernstige gevolgen mee zoals bijvoorbeeld psychiatrische opname.

Meer aandacht

Psychologische hulp is duur, niet iedereen kan het betalen. Door dit meer toegankelijk te maken, kunnen psychische problemen teruggedrongen worden. Hier kunnen de bedrijven een oplossing voor bieden door een vertrouwenspersoon en een bedrijfspsycholoog aan te nemen, waarbij de werknemers hun hart kunnen luchten. 

Maar dat geeft natuurlijk geen garantie dat de mensen met de psychische stoornissen zelf de stap zullen zetten om hulp te vragen. Onderzoek heeft bewezen dat 1 op 3 professionele hulp zoekt. en dat 31 procent zelfs niet weet waar ze hulp kunnen vinden. Bedrijven kunnen hierop inspelen door een systeem in te voeren waarbij werknemers anoniem een bericht kunnen achterlaten in een postbakje wanneer ze merken dat een collega zich niet goed voelt. Zo kan de vertrouwenspersoon zelf contact opnemen met deze werknemer zonder dat deze zelf de stap moest zetten.

Verder zijn goede arbeidsomstandigheden ook belangrijk. Een stimulerende omgeving maakt meer mensen gelukkig. Pestgedrag daarentegen mag niet getolereerd worden en moet bestraft worden. 

Wat momenteel het belangrijkste is voor ondernemingen, is te zorgen voor een goed evenwicht tussen het werk- en privéleven. Tegenover vroeger zijn er meer vrouwen die werken en de kinderen in de crèche moeten afzetten en ophalen. Ook scheiden mensen vaker, wat het leven soms moeilijker maakt om genoeg tijd te vinden om alles op je eentje te doen. Glijdende werkuren of thuiswerken zou het gemakkelijker maken voor velen. 

Langer blijven werken leidt enkel tot psyschische stoornissen als de personen die hieraan leiden geen oplossing zoeken.