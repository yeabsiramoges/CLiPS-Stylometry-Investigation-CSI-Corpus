Een hart voor een ander 
In België is iedereen een donor, tenzij je daar bezwaar tegen hebt. In Nederland moet je je registreren om donor te zijn. En hoe zit het verder in de wereld? Moet iedereen automatisch geregistreerd zijn voor het donorschap? Het is een discussie die aansleept. Het is belangrijk zoveel mogelijk levens in korte tijd te reden. Zullen we één worden met elkaar op de wereld of blijven we ons egoïstische zelve?
Het is een mooie maandagochtend en je rijdt naar je werk met je kinderen op de achterbank. Je staat voor het rood licht en je hoort een knal. Alles wordt zwart. Je wordt alleen wakker in een kamer, want je dochter wacht op een nieuw hart. Daarnaast wacht je zoon nog op een nier. Helaas staan er nog 1141 mensen voor hen op de wachtlijst. Verse organen zijn dringend nodig.
Het bloeddonorschap gaat erop vooruit. België staat momenteel aan kop samen met Kroatië. In 2013 hebben 411 mensen een orgaan afgestaan, waarvan 105 levende donoren.   De laatste jaren zijn het aantal donoren met 50 procent gestegen. Redenen van succes zijn goede wetgeving, inspanningen en sensibilisatiecampagnes. Zo heb je bijvoorbeeld de Beldonorcampagne. Ook de wachtlijsten blijven stabiel, maar het kan altijd beter.
Orgaandonatie is 'spelen met menselijke inhoud'. Iemand geeft zijn leven voor een ander of iemand helpt een ander. Jammer genoeg wachten er nog te veel mensen op een nieuw leven. In Nederland bijvoorbeeld, wachten nog zo'n 1200 mensen op een nieuw orgaan. Omdat daar niet iedereen automatisch donor is, maar registratie vereist is, sterven daar jaarlijks zo'n honderd mensen. Deze slachtoffers stonden helaas onderaan op de wachtlijst.
Wanneer iemand donor is kan hij niet één, maar acht levens redden. Het menselijke lichaam bevat namelijk acht organen die geschikt zijn om te doneren: een hart, twee nieren, twee longen, de lever, de alvleesklier en de dunne darm. Dat is bijna letterlijk jezelf geven voor een ander. Ook wel een extreme vorm van naastenliefde genoemd, zoals het in de Bijbel geschreven zou staan. Gemiddeld doneert een donor drie organen van zijn lichaam. Hierdoor redden ze jaarlijks 1200 mensen.
Niet iedereen kan doneren, je moet medisch geschikt zijn en in het ziekhuis overlijden.  Het is belangrijk aan de bepaalde voorschriften te voldoen om organen van jezelf af te staan, aan iemand anders. Het doel is verbetering en niet verzwakking.
Wie komt er verder in aanmerking voor het donorschap? Kort samengevat: ieder individu op  aarde heeft hier persoonlijk recht op. Het is wel zo dat organen worden toegewezen aan de meest urgente patiënten. Zo zal iemand die wacht op een hart voorrang krijgen op iemand die wacht op een nier. Ook rokers, alcoholisten en (drugs)verslaafden zullen niet op de wachtlijst staan zolang zij nog roken, drinken of gebruiken. 
Tegenstanders zeggen dat het menselijke lichaam niet versneden mag worden, omdat nabestaanden hier dan geen afscheid van kunnen nemen. Maar wat als een van die nabestaanden ooit zelf een nieuw orgaan nodig heeft? Afscheid nemen kan ook op andere manieren gebeuren, bijvoorbeeld in familiale kring. Daarnaast is niet iedereen vertrouwd met direct contact  met het slachtoffer. Bovendien is het lichaam dood en ervaart het geen gevoelens meer. Angst bij nabestaanden voor nog mogelijke pijnervaring van de donor  valt dus ook uit te sluiten.
Het donorschap is over heel de wereld gekend, maar niet overal vanzelfsprekend.  Op vele plaatsen in de wereld is het donorschap enkel mogelijk, wanneer je je hier voor registreert. Je mag dus zelf kiezen. Als we hierop moeten wachten, is het vaak al te laat voor het slachtoffer. We leven in een wereld die sterk egoïstisch gekleurd is. Als iedereen op de wereld donor zou zijn, heeft ook iedereen hoop op een nieuw orgaan en op een nieuw leven. Voordeel dus voor iedereen.
Tot slot, zijn de wachtlijsten voor het donorschap dus nog te lang. Hierdoor sterven er jaarlijks nog te veel mensen, wegens gebrek aan een juist orgaan. Een wereld waarin iedereen automatisch geregistreerd zou zijn; is een wereld met meer zekerheid, een wereld met meer levens.