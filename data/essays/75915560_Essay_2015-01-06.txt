Is staken een goed recht of moet het verboden worden omdat het de economie schaadt? 
Op 2 juni 1936 staakten de Antwerpse havenarbeiders. Ze eisten de invoering van een minimumloon en recht op betaalde vakantie. Het was een van de grootste stakingen uit de Belgische geschiedenis. Heel het land stond in rep en roer. De staking breidde de volgende weken uit, tot meer dan een half miljoen werknemers eraan deelnamen. Uiteindelijk behaalden ze de overwinning; op 24 juni kregen hun stemmen gehoor. Toenmalig premier Paul van Zeeland ging akkoord met een minimumloon van 32 frank per dag, en zes dagen betaalde vakantie per jaar. Staken is een recht dat in onze cultuur is doorgedrongen, maar jammer genoeg wordt er ook vaak misbruik van gemaakt.  
Enkele maanden geleden was het weer zover. De antwerpse havenarbeiders legden het werk stil. Ditmaal lieten ze hun werkposten onbemand omdat ze niet gediend waren met het begrotingsplan en de verhoging van de pensioensleeftijd. Wanneer er gestaakt wordt, hebben de werknemers altijd wel een reden. Maar niet iedereen die deelneemt aan de staking, ziet deze periode als een strijd voor eigen waardigheid en rechten. 
Staken is een goed recht dat alle werknemers moeten hebben, maar velen zijn gewoon blij dat ze een dagje vrij kunnen nemen. Zonder ideologische kwesties in het achterhoofd staan ze te roepen en te tieren aan de poorten van hun werkplaats. Ze maken er een gezellige gebeurtenis van; warme soep, bier en een barbecue. 
 Verscholen achter de ideologische, economische en politieke kwesties die de vakbonden luidkeels over de straten roepten, lieten de arbeiders hun helemaal gaan. De nieuwsuitzending van de avond na de staking sprak boekdelen; werknemers die om zes uur s'morgens de eerste biertjes naar binnen werkten en in een dronken bui niets meer dan de aandacht van de cameraploeg zochten. Ze staken als kleine kinderen bommentjes af en speelden 'vuurtje stook'. Het leek wel of de arbeiders hun 'chrysostemos' van de middelbare school probeerden te herbeleven.   
Werknemers die wel wouden werken, werden door hun collega's aan de poorten tegengehouden - schandalig. Wie het recht heeft om te staken, heeft ook het recht om te gaan werken. De keuze om te staken of te werken is individueel, solidariteit is in dit geval overbodig. De boze stakers scholden hun collega's, die het werk wel wilde oppakken, uit en bekogelden hen met eieren. Dat getuigt van geen respect.
Uiteraard moet het recht om te staken altijd blijven bestaan. In de geschiedenis van de Nederlanden waren onze regio's altijd voorlopers ten opzichte van andere gebieden wat volksinspraak betreft. En dat is goed. Het is niet meer dan normaal dat een mens voor zijn eigen rechten mag opkomen. De stakingen zijn funest voor de economie maar wanneer een overheid de mensen onrecht aandoet, moeten deze mensen de mogelijkheid hebben om te laten zien wat ze willen. Als dit niet meer mogelijk is boeken we achteruitgang. 
De vrijheid van het individu heeft nog nooit zo centraal in een cultuur gestaan als nu. En die vrijheid vertaalt zich ook in staken. Het is het recht van de kleine man om zijn stem te laten horen. Maar niemand zou luisteren naar een eenzame stem. Ze krijgen enkel gehoor als vele stemmen zijn verenigd; in groep kan men een verschil maken. 
Stakingen verlopen dus vaak turbulent. Sommige werknemers staan te brullen voor hun plezier, anderen willen hun oprechte mening verkondigen. Maar het recht om te staken afschaffen uit economische overwegingen, zou dom zijn. De overheid moet de stem van het volk kunnen horen en bovenal ook van antwoord dienen, positief of negatief. Onze cultuur heeft zoveel oog voor de belangen van het individu en zijn waardigheid; een staking is uiteindelijk toch een kreet om hulp?     