Iedereen automatisch geregistreerd als donor, of toch liever keuzemogelijkheid?
In Nederlands zijn er 1200 mensen die op een wachtlijst staan. Jaarlijks sterven er 150 mensen omdat ze tevergeefs op een orgaandonor wachten. 
Vroeger achtte men het niet mogelijk dat een orgaan van iemand anders je leven kon redden. Nu lijkt het zo simpel om over zulke transplantaties te praten. Als er iets mis is met je eigen orgaan, zoeken we toch gewoon een donor? Het is echter niet zo simpel om mensen te vinden die bereid zijn hun organen af te staan. Het beleid in België is daarom dat iedereen een mogelijke donor is. Hierdoor zijn er zeker genoeg, toch?
Samen met Kroatië is België een van de koplopers als het over het aantal donoren gaat. Sinds 2003 is het aantal zelfs met meer dan de helft gestegen. Dit succes is te wijten aan de goede regelgeving. In ons land ben je namelijk automatisch donor, tenzij je dit anders aangeeft. Sensibiliseringscampagnes zoals de Beldonorcampagne dragen bij aan het hoge aantal. Onze bovenburen doen het anders, daar ben je pas donor na een registratie.
Iedereen in België is automatisch een donor. Als je sterft is het dus mogelijk dat jouw organen naar mensen gaan die op een wachtlijst staan. Deze wachtlijsten zijn soms best lang, en jaarlijks sterven er mensen die dringend nood hebben aan een orgaandonor. Toch doet ons land het goed. Sinds 2003 is het aantal donaties met meer dan de helft gestegen, en het aantal sterften op de wachtlijst is sinds die tijd gedaald. 
Het aandeel van mensen dat bereid is om donororganen af te staan is groot en verspreidt zich over alle leeftijden van de Belgische bevolking. Opvallend is dat jongeren prefereren een donororgaan te ontvangen en bejaarden dan weer liever doneren. Ook religie speelt een rol. Meer dan 50% procent van de Islamieten zouden graag een donororgaan ontvangen, slechts de helft daarvan is bereid om er een af te staan. 
Ten eerste heeft een automatische registratie als voordeel dat de familie van de overledene minder zorgen heeft, het lichaam blijft immers in het ziekenhuis. Geen onnodige begrafeniskosten, alleen een samenkomst met de familie is nodig. Daar komt nog bij dat de familie zich kan troosten met het idee dat het lichaam van de overledene toch nog bijdraagt aan de samenleving, ook als is de persoon in kwestie niet meer bij ons. 
Ten tweede kan je als donor levens redden. In totaal is het mogelijk acht organen te doneren. Je hart, nieren, lever, longen, alvleesklier en dunne darm zijn de organen die in aanmerking komen. Gemiddeld doneer je drie organen, omdat de omstandigheden van je overlijden een rol spelen. Orgaandonoren redden het leven van 1200 mensen per jaar. 
Vervolgens zijn het de meest urgente patiënten die bovenaan de lijst staan. Als je rookt, alcohol drinkt of drugsverslaafd bent, komt je pas in aanmerking nadat je het roken, drinken of gebruiken stopt. 
Tenslotte is er nog niet gezegd of je in aanmerking komt als orgaandonor, zelfs  als je de regeling wel ziet zitten. Medisch gezien moet je voldoen aan een aantal eisen, je moet bijvoorbeeld overlijden in een ziekenhuis. 
In tegenstelling tot het merendeel van de bevolking berrusten andersgezinden hun mening vooral op angst. Ze hebben zorgen omtrend het afscheid nemen van de overledene. Voor velen is het moeilijk te vatten dat er allerlei chirurgische ingrepen gebeuren op het lichaam. Onder hen leeft de irrationele angst dat je misschien nog niet dood bent als er in je gesneden wordt. Deze angsten zijn menselijk, maar vallen in het niets vergeleken met al het goede dat uit het doneren van organen komt. Vervolgens zijn zo'n angsten makkelijk keerbaar als iemand zelf nood heeft aan een orgaandonor. 
Toch aanvaarden sommige religies de donorkwestie niet. Vooral de religies die naar de dood kijken als zijnde een overgang naar het volgende leven. Zij geloven dat het lichaam van de overledene intact moet blijven omdat het wacht op de terugkeer van de ziel. Orgaandonaties zijn een verminking die het onmogelijk maken voor de ziel om terug te keren.
Kortom, ondanks dat er nog een zekere taboesfeer hangt over het doneren van organen, zijn we in België wel op een goed pad. Het aantal donaties is al hoog maar kan nog stijgen. Campagnes kunnen hierbij helpen alsook het wegwerken van de taboe over het dode lichaam. Wees eerlijk, is het niet mooi te weten dat je levens redt, zelfs als je er niet meer bent?