Mijn sms'jes! 
Wat doen mijn kinderen zoal? Met welke mensen zijn ze bevriend? Wie sms'en ze? Het is een handgreep uit de veelvoorkomende vragen die ouders zich vaak stellen. Zeker vandaag de dag: de smartphone, waarmee iedereen in constant contact is met iedereen, is een onafscheidelijk deel van de jongere generatie. Maar wat doen ze met ermee?  
Wanneer ze hun kinderen weer zien tokkelen, stellen veel ouders zich dezelfde vraag: wat is er toch zo interessant op die telefoon? Waar zijn ze mee bezig? Als je als ouder deze vraag stelt aan je kind, krijg je waarschijnlijk een nietszeggend antwoord. Toch wil je weten waar hij/zij zich mee bezighoudt. Je nieuwsgierigheid en/of bezorgheid kan soms de bovenhand krijgen en je stelt je de verboden vraag: mag ik de sms'jes van mijn kind lezen?
'In principe zijn alle sms'jes privé', zegt Isle De Block, directeur van de opvoedingslijn. Het is zelfs bij wet verboden om sms'jes van iemand anders te lezen. Maar heb je als ouder dan niet het recht om te weten waar je kind mee bezig is en met wie ze optrekken? Natuurlijk wel, maar er zijn andere en betere manieren om op je vragen een antwoord te krijgen. Manieren die de privacy van je kind niet schenden en waardoor je ook geen vertrouwensprobleem krijgt. 
Zo kan je bijvoorbeeld een open gesprek aangaan en rechtstreeks aan je kind vragen met wie het sms'jes stuurt en waarover deze gaan. Er bestaat hier echter een kans dat je niet veel wijzer wordt over het doen en laten van je zoon of dochter: kinderen zien hun ouders namelijk niet als een vriend of vriendin tegen wie ze heel hun verhaal kunnen vertellen over alles wat ze meemaken en iedereen die ze kennen. Het is echter ook niet nodig dat je kind heel zijn of haar leven tegen je verteld, soms is één woord al voldoende. Eén woord of teken dat alles goed gaat, dat er niets mis is. Het gesprek lijkt dan al snel afgelopen te zijn. Fout! Als ouder kan je je kind nog steeds waarschuwen voor de gevaren van de buitenwereld en zo'n open gesprek over het onderwerp en de bestemmer van sms'jes is hier misschien wel de perfecte gelegenheid voor. Net zoals praten met vreemden en de online social media website Facebook is ook sms'en niet altijd zo onschuldig als het op het eerste zicht lijkt. 
Uiteraard moet er hier wel een onderscheid gemaakt worden tussen volwassen kinderen die nog thuis wonen (studenten) en tieners/pubers. Volwassenen ontwikkelden gedurende de voorbije jaren van hun leven reeds een eigen verantwoordelijkheidsgevoel en kunnen een situatie dan ook al beter inschatten dan tieners. Een controle van dichtbij is dan niet meer noodzakelijk. Dit betekent echter niet dat je verantwoordelijkheidsgevoel en je bezorgdheid zomaar weggaat. Ook al worden je kinderen ouder, als ouder kan en mag je nog steeds je  bezorgdheid uiten en een open gesprek aangaan over zijn/haar privé. Als je kind vertrekt met de auto of s'avonds uitgaat, zeg je toch ook nog steeds 'Voorzichtig zijn, hé!', 'Niet teveel drinken!' of 'Niets van vreemden aannemen!' ondanks de oudere leeftijd. Een ouder zijn, is namelijk een verantwoordelijkheid voor het leven. Hoe oud je zoon of dochter ook is, je zal altijd een bezorgdheid met je meedragen.
Heel bezorgde ouders blijven het zich dan toch afvragen: mag ik de sms'jes van mijn kind echt niet lezen? Bestaan er geen uitzonderingen op de regel? De politie leest toch ook chatberichten, e-mails en telefoonrecords als iemand vermist is? Toch in de politieseries die we op TV zien. Wat als er iets met mijn kind gebeurd en ik kon het voorkomen als ik meer informatie had? 'Als je als ouder echt ongerust bent waar je kind mee bezig is of met wie het omgaat, kan het volgens mij heel uitzonderelijk wel.' zegt Ilse De Block opnieuw. Toch moeten ouders zeer voorzichtig omgaan met deze uitzondering. Kinderen zijn namelijk zeer gesteld op hun smartphone: het is een onafscheidelijk duo. Hun telefoon bevat namelijk alles: gewone sms'jes, online sms'jes, berichtjes via Facebook, snapchat, instagram, etc. Het is meer dan alleen maar een voorwerp, het is hun leven. Inbreken op hun GSM is dan ook een zeer grote inbreuk op hun privacy en wordt zeker niet geapprecieërd door de kinderen.
Het is zeer normaal dat je als ouder bezorgd ben over de veiligheid van je kind. Het is ten slotte jouw kind, jouw vlees en bloed, jouw verantwoordelijkheid. Maar toch is dat niet meteen een reden om zijn of haar privacy te schenden en al de berichtjes te lezen op de telefoon. Er zijn andere manieren om wijzer te worden over het leven van je zoon of dochter, zoals bijvoorbeeld praten en op een rustige manier waarschuwen voor de vele gevaren: een gewaarschuwd man is er twee waard. En zoals altijd is voorzichtig zijn dé boodschap. Dit geldt zowel voor het kind bij het sms'en als voor de ouders bij de zoektocht naar antwoorden!