. Inleiding
Dankzij de vrouwenemancipatie zijn vandaag de dag mannen en vrouwen (voor de wet) gelijk. Dit betekent echter niet dat verschillen tussen mannen en vrouwen onopgemerkt en onbesproken blijven. Onderzoek na onderzoek bevestigt dat vrouwen en mannen wel degelijk van elkaar verschillen in hun taalgebruik. In deze paper worden de effecten van het onderscheid bekeken en specifiek de verhouding mannen- en vrouwentaal op de arbeidsmarkt. We kijken enkel naar verschillen in gesproken taal en het taalgebruik in de westerse cultuur (Verenigde Staten en Noord Europa). Aan de hand van het werk van Brouwer en Keune bekijken de geschiedenis  van taalkundig onderzoek naar vrouwentaal en komen we to een definitie van vrouwentaal. Vervolgens kijken we naar de verhouding tussen vrouwentaal en standaardtaal en de verschillende taalattitudes bij Trudgill en Brouwer. Tenslotte bespreken we het gebruik en de waardering van vrouwen- en mannentaal op de arbeidsmarkt aan de hand van onderzoeken van Bogaers en Cammeron.


2. Definitie van vrouwentaal

2.1. Vrouwentaal in de jaren 70
Brouwer bespreekt in Vrouwentaal en mannenpraat (1978) het taalgebruik in de westerse wereld. Brouwer voert  Lakoff op als de bekendste taalkundige die haar onderzoek aan  vrouwentaal wijdt. Lakkof bespreekt de kenmerken van vrouwentaal op het niveau van woordkeuze en zinsbouw. De woordkeuze van de vrouw wordt gemarkeerd door het vermijden van obscene woorden en krachtige termen en het gebruik van specifieke bijvoeglijke naamwoorden. Lakkof voegt daaraan toe dat deze woordsoorten niet alleen vaker door vrouwen worden gebruikt, maar ook als vrouwelijke woordsoorten worden ervaren door toehoorders. Dit heeft als gevolg dat mannen die deze woorden gebruiken worden bestempeld als verwijfd of homoseksueel. Daarnaast vervangen vrouwen die vrouwelijke termen voor meer neutrale om zij meer waardering te krijgen (Brouwer 1978). constateert dat vrouwen meer versterkingswoorden gebruiken. Ondermeer het woordje ‘zo’ wordt opvallend vaak in de mond genomen. Deze toevoeging duidt volgens Lakkof niet op een overdrijving, maar juist op een afzwakking van de taaluiting. Afzwakking staat bij vrouwentaal centraal,
De vrouw zou veel eerder een afgezwakte term gebruiken, de sterke krachttermen zijn gereserveerd voor de man. Welke term iemand gebruikt is zeker van betekenis. De sociale [c]onte[x]t van de uiting wordt er door weergeven [,] de relatie tussen spreker en toegesprokene. (Brouwer 1978, 114)

Volgens Lakkof worden vrouwen dan ook niet serieus genomen als zij die krachttermen wel gebruiken. De maatschappij verlangt met andere woorden van de vrouw dat zij spreekt in vrouwentaal en als gevolg dus geen gebruik maakt van mannentaal. 
Het afzwakken van taaluitingen gebeurt niet alleen op het niveau van woordkeuze, maar ook op dat van de syntaxis. Een typisch vrouwelijke zin is volgens Lakkof de tag-question. Deze bepaalde soort vraagzin is in feite een mededeling, maar wordt door toevoegingen als ‘toch?’ of ‘vind je niet?’ afgezwakt (Brouwer 1978). De vrouw die deze constructie gebruikt kan in principe zeker zijn van de inhoud van haar mededeling. Toch kiest ze er met deze vorm  voor om mogelijke confrontatie of stelligheid uit de weg te gaan. Dit sluit aan op Lakkofs intuïtie dat de vrouw zich in haar woordkeuze voorzichtiger opstelt ten opzichte van de man. Lakkof gaat niet uit van het natuurlijk verfijnder karakter als grond voor vrouwelijk taalgebruik, maar van een verschil in opvoeding en sociale positie van de seksen. 


2.2. Vrouwentaal in hedendaags onderzoek. 
Het verschil tussen mannen- en vrouwentaal komt ook vandaag de dag nog aanbod in taalkundig onderzoek en meest recent in het onderzoek van Keune (2012). Aan de hand van een uitgebreid corpus van de Nederlandse taal onderzocht Keune naast de effecten van het geslacht op woordkeuze, ook het effect van andere markers als leeftijd, opleiding en herkomst. Geslacht bleek echter de sterkste voorspeller te zijn. Een man gebruikt veel zelfstandige naamwoorden en heeft een hoge derivationele en lexicale productiviteit.  Kenmerkend voor vrouwentaal is het gebruik van een groot aantal werkwoorden. Van de 80 meest frequente woorden zouden ook vrouwen meer gebruik maken dan mannen. Het taalgebruik van een man is meer ‘informatief’,  het taalgebruik van de vrouw daarentegen is meer ‘betrokken’. Waar mannen zakelijker zijn in hun communicatie en de inhoudelijke boodschap voorop stellen, zijn vrouwen meer bezig met het sociale karakter van communicatie. Keune (2012) wijst bijvoorbeeld op het gebruik van inhoudsloze woorden bij vrouwen. Een woord als ‘oh’ wordt tijdens een gesprek niet ingezet om informatie over te dragen, maar toont wel betrokkenheid bij het gesprek. Vrouwen houden met andere woorden meer rekening met hun gesprekspartner. In tegenstelling tot Lakkof doet Keune (2012) geen uitspraken over de verwachtingen of waardering van vrouwentaal. Mogelijk is vrouwentaal meer betrokken omdat vrouwen door de jaren heen en in verschillende culturen een opvoedende taak hadden. Keune geeft zelf aan dat dit slechts speculatie is en dat dergelijke claims aanvullend interdisciplinair onderzoek vereisen. 

3. Vrouwentaal en standaardtaal

3.1 Taalattitude van vrouwen en mannen
Ook In het gebruik van standaardtaal is er een significant verschil tussen vrouwen en mannen. Vrouwen maken meer gebruik van de standaardtaal en mannen meer van dialect. Naast die vaststelling van een bepaald soort taalgebruik is het van belang om te kijken naar de taalattitude van de spreker zelf. Taalattitudes kunnen inzicht bieden in hoeverre mensen zich (willen) aanpassen aan de heersende normen, waardeoordelen en stereotiepen. Iemand die positief tegenover standaardtaal staat, zal waarschijnlijk ook eerder de standaardtaal nastreven, terwijl een negatieve houding leidt tot een beperkt  gebruik van de standaardtaal. Naast het observeren neemt Trudgill (1972) zelf-evaluatietesten af bij zijn proefpersonen waarin zij moesten aangeven welke variant zij het meest gebruikten. Gevaar bij deze test is dat men zich bewust is van het prestige van standaardtaal en daarom geneigd is zichzelf beter te beoordelen. Toch is er een duidelijk verschil in taalattitude tussen mannen en vrouwen. Vrouwen meenden meer standaardtaal te gebruiken dan zij in werkelijkheid deden. De mannen daarentegen beoordeelden hun eigen taalgebruik in overeenstemming met de werkelijkheid, of te laag. De resultaten van de zelfevaluatietest bieden inzicht in de verschillende normen die mannen en vrouwen nastreven.
Naast de zelfevaluatietesten probeert Trudgill (1972) d.m.v  de ‘matched- guise’ techniek op een meer indirecte wijze de taalattitudes bloot te leggen. De proefpersonen kregen verschillende stemmen te horen: man en vrouw, en taalvariëteiten standaardtaal en dialect. Uit de resultaten bleken mannen en vrouwen op andere gronden te worden beoordeeld.  Standaardtaal wordt geassocieerd met het feminiene en dialect met het masculiene. Dit heeft als gevolg dat luisteraars het meer appreciëren als vrouwen die standaardtaal gebruiken en mannen het dialect. Volgens Brouwer is een onderscheid in de evaluatie niet ongewoon,

Bevindingen uit een vergelijkbaar onderzoek in Nederland sluiten hierbij aan. Het traditionele beeld- vrouwen als expressief, vriendelijk en afhankelijk, mannen als actief, krachtig en onafhankelijk- werd door de antwoorden van een groep studenten in de jaren tachtig nog bevestigd. Zulke stereotiepe ideeën en verwachtingen over het taalgedrag van vrouwen en mannen maken mensen blind voor het feitelijke taalgedrag. (Brouwer1991, 82)

Het idee van stereotiepen en vooroordelen over vrouwentaal sluit aan bij Lakkofs stelling dat de maatschappij een bepaald taalgebruik van de vrouw verwacht. Die sociaal-culturele statusverschillen zijn in het nadeel  van de vrouw. Trudgill (1983) spreekt  over een grotere statusgevoeligheid bij vrouwen als eerste van de drie mogelijke oorzaken. Ten tweede zou de opvoedende taak van vrouwen een rol spelen in het gebruik van standaardtaal. Omdat de vrouw traditioneel de meeste tijd met de kinderen doorbrengt heeft zij automatisch een voorbeeldfunctie. Ten derde is de sociale zekerheid van vrouwen minder stabiel in vergelijking met die van de man. De vrouw moet met andere woorden haar sociale status verdedigen en kan zich daarbij geen non-standaardtaal veroorloven. 

3.2 Invloed van de sociale positie op standaardtaal
In navolging van Trudgill deden Brouwer en Van Hout (1992) onderzoek naar het standaardtaalgebruik in Amsterdam. Naast de sekse wordt ook de sociale positie van de taalgebruiker in acht genomen. Centraal staan de sociale leefsituaties van mannen en vrouwen. Ondanks dat zij allen tot dezelfde lagere middenklasse behoren, zijn de leefsituaties van mannen en vrouwen ongelijk. Vrouwen bevinden zich grotendeels in de privésfeer en mannen in het openbare en sociale leven. De onderzoeksresultaten onthulden, naast het verschil tussen man en vrouw, drie verbanden tussen de leefsituatie en het standaardtaalgebruik. (1) De invloed van kinderen op standaardtaalgebruik is zowel bij mannen als vrouwen aanwezig.  Ook wanneer de man relatief minder tijd doorbrengt met de kinderen zal het taalgebruik worden aangepast. (2) Vrouwen met een hoger opleidingsniveau gebruiken meer standaardtaal dan vrouwen met een lager opleidingsniveau. (3) Wanneer de vrouwelijke helft van een echtpaar buitenshuis werkt, gebruiken de vrouwen (maar ook de mannen) meer standaardtaal. (Brouwer & Van Hout 1992). Wat opvalt is dat opleidingsniveau enkel bij vrouwen van invloed is. Verklaring hiervoor is de homogeniteit van de mannelijke sprekers binnen het onderzoek.

The relation between gender and eductional level is striking, though the explanation is obvious. Most of the women in the sample were better educated than their husbands. This is probably not atypical for the upper working and lower middle class. But despite their higher education, the women worked in lower-status jobs, as has often been observed in the literature. ( Brouwer & Van Hout 1992, 117)

Brouwer (1991) benadrukt dat het onderscheid in standaardtaal gebruik niet eenvoudig ligt aan het statusbewustzijn van de vrouw, zoals Trudgill beweert. De vrouwen worden eerder gestimuleerd in het standaardtaalgebruik wanneer zij deelnemen aan het maatschappelijke en professionele leven.

4. Vrouwentaal op de arbeidsmarkt

4.1 Dominantie van de man in het sollicitatiegesprek
Vrouwen maken sinds de jaren 70 steeds meer deel uit van het professionele leven. Maar de verhouding tussen mannen en vrouwen op de arbeidsmarkt is nog niet gelijk. Met name in zogenaamde topfuncties zijn vrouwen in de minderheid. Het verschil in taalgebruik van mannen en vrouwen wordt door deze scheve verhouding beïnvloed alsmede in stand gehouden. Volgens Bogaers (1998) is het sollicitatiegesprek binnen de arbeidsmarkt een situatie waar sekseverschillen in taalgebruik belangrijke gevolgen kunnen hebben op de sociale verhouding. Om de verhoudingen tussen mannen- en vrouwen taal aan het licht te brengen, analyseert zij de bandopnames van vier sollicitatiegesprekken. In elk gesprek is de samenstelling van mannen en vrouwen en hun status verschillend; twee vrouwelijke interviewers en een mannelijke sollicitant,  twee vrouwelijke interviewers en een vrouwelijke sollicitant, twee mannelijk interviewers en een mannelijke sollicitant, twee mannelijke interviewers en een vrouwelijke sollicitant. Bogaers verwacht dat in de gesprekken de mannelijke taalgebruiker dominant is,

In the Netherlands the job interview can be seen as a predominantly “white,” “male” conversational situation. We may expect that here the speech patterns of the dominant group (i.e. men; the business world can be described as male dominant) wil be the norm as well.  A confrontation between the speech patterns of women and men, as is the case in the job interview, may lead to “conflicts” and to a negative evaluation of women. (Bogaers 1998, 36)

De analyse wordt gekaderd door twee verschillende theorieën over de communicatie tussen de seksen. Het ‘subcultural’ model van Maltz and Broker (1982) (Bogaers 1998) verklaart het verschil tussen het taalgebruik van mannen en vrouwen als verschillen tussen twee subculturen. Dit leidt tot verschillende ideeën over beleefdheid en kan leiden tussen miscommunicatie tussen de seksen. Het “dominance” model van Lakkof (1973) (Bogaers 1998) beschrijft het taalgebruik van vrouwen naast feminien als “uninvolved” of “out of power”. De twee theorieën worden gezien als contrasterend, maar samengevoegd kunnen zij antwoord geven op de vraag ‘Is ‘women’s language’ a consequence of being female, or of being subordinate, or some mixture of the two? (Cameron et al. 1998: 78).’ (Bogaers 1998).
Om de dominantie van de deelnemers te bepalen wordt gelet op de initiatie en reactie, en coöperatie en non coöperatieve onderbrekingen. Op het niveau van initiatie en reactie werden twaalf soorten mededelingen opgesteld, variërend in openheid en stelligheid. De vrouwen, zowel in de positie van interviewer als sollicitant, stellen meer open vragen, terwijl de mannen in hun vraagstellingen hun mening meegeven. Hoewel in alle samenstellingen de interviewers meer taaluitingen doen waarop een reactie van de sollicitant wordt verwacht, is het aantal taaluitingen hoger bij een vrouwelijke sollicitant. Onderbrekingen kwamen het meest voor in de gesprekken met de vrouwelijke interviewers. De voornamelijk coöperatieve onderbrekingen worden als gevolg door alle deelnemers ingezet als vorminteractie.  Onderbrekingen zijn als het ware een uiting van betrokkenheid bij het gesprek. 

Based on the analysis of these interviews it appears to be possible to divide the patterns of interaction into a “sociolingistuic hierarchy”: highest in the order of dominance are the male interviewers, then the female interviewers, next to the male applicants, ands finally the female applicants. The styles of communication of higher-status mens the least dominant speech behavior. (Bogaers 1998)

De sociolinguïstische hiërarchie beantwoordt aan de hypothese dat de mannelijke taalgebruiker dominant is. De status van de man of vrouw blijft  wel van invloed op de hiërarchie. Toch nemen de mannelijke sollicitanten een hogere status aan dan die zij hebben. In het gesprek met twee vrouwelijke interviewers blijkt dit bijvoorbeeld uit het overschakelen op het informele ‘jij’ zonder dat dit door de interviewers wordt geïnitieerd. De meer ‘agressieve’ houding van de mannelijke taalgebruiker wordt binnen het sollicitatie gesprek meer gewaardeerd (Bogaers 1998). De vrouw staat met haar vrouwelijke taalgebruik daarmee verder af van de norm op de arbeidsmarkt. 


4.2. De voorkeur voor vrouwentaal in callcenters
Afwijkend van de dominantie van mannentaal zijn er op de arbeidsmarkt ook plaatsen waar vrouwentaal wordt geprefereerd. Als gevolg van globalisering is er binnen de service economie een groei van emotional labour. Onder deze term valt bijvoorbeeld callcenterwerk. Cameron (2000) onderzocht de linguïstische en  spraakvoorschriften bij callcenters op verschillende plaatsen in het Verenigd Koninkrijk. De callcenters maken allen gebruik van ‘styling’ bij hun werknemers.  De medewerkers worden hierbij geëvalueerd op basis van een checklist. Naast de spraakparameters (volume, tempo, toonhoogte) wordt de medewerker gestimuleerd om ‘simple acknowledgement sounds’ (Cammeron 2000) te produceren. Deze inhoudsloze woorden ter bevordering van communicatie worden door Keune (2012) aangehaald als kenmerkend vrouwelijk taalgebruik. Het betrokken karakter van vrouwentaal sluit aan op de servicegerichtheid van callcenterwerk. Zo worden de werknemers  er onder andere op gewezen empathie te tonen tegenover de klant, 

Creating a rapport and showing empathy is about adding the human touch to a business call relationship … This means treating the caller as a person, reconising their situation and building a genuine conversation to reflect this … Use language which conveys understanding of and empathy for the caller’s individual situation, e.g. ‘are you OK?’[.] (Cameron 2000, 335)

Dit voorbeeld beantwoordt aan het stereotiep van de fijngevoelige vrouw en de vrouw als verzorger. De voorschriften waren in meerdere gevallen ook aangevuld met de uitdrukking ‘to be there for someone’ (Cameron 2000). De medewerker, en daarmee zijn of haar taalgebruik,  staat in dienst van de gesprekpartner, de klant. Eerder werd geconstateerd dat  vrouwelijke taalgebruikers zich ondergeschikt zouden opstellen en aanpassen aan het gewenste taalgedrag. Deze eigenschap krijgt bij callcenterwerk en andere vormen van emotional labour veel waardering. Het gevolg hiervan is dat vrouwentaal en dus vrouwelijke werknemers dominant zijn binnen deze niche op de arbeidsmarkt. Cameron (2012) merkt op dat dit niet eenduidig positief uitpakt voor vrouwenemancipatie. Meer dan baankansen voor vrouwen op de arbeidsmarkt, bevestigt deze waardering voor vrouwentaal het vrouwelijke stereotiep. 

5. Conclusie
De verschillen tussen mannen- en vrouwentaal en met name de waardering daarvoor, zetten zich door op de arbeidsmarkt. Het taalgebruik van de man fungeert als norm waar de vrouwelijke taalgebruiker zich aan moeten aanpassen. Ondanks de dominantie van mannelijke taal zijn er wel plaatsen waar vrouwentaal de norm is. Die vormen van emotional labour maken echter maar een klein deel uit van de gehele arbeidsmarkt en kunnen als afwijkend van de norm worden bestempeld. Maar binnen het doel van emancipatie is de waardering voor vrouwentaal voor die specifieke arbeid dubbelzinnig. De voorkeur voor vrouwentaal in callcenters houdt de verschillende manieren waarop mannen en vrouwelijke taalgebruikers worden geëvalueerd in stand. Dit onderscheid zorgt ervoor dat vrouwentaal op andere plekken in het professionele leven minder positief wordt beoordeeld ten opzichte van mannentaal. 







