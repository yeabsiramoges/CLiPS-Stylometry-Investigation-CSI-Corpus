Voetbal, een sport die veel jongens liefhebben. Sommigen doen het voor hun plezier en anderen maken er hun beroep van. Elk land kent tallrijke voetballers en clubs. Elk land heeft een nationale ploeg. Samen maken voetballers hun supporters trots en verdienen ze geld, veel geld. Vandaar dat velen zich de volgende vraag stellen: "Voetballen op hoog niveau, is dit een passie of doen ze het voor de poen?
Het is algemeen gekend dat topvoetballers enorm veel verdienen. Een aantal wedstrijden spelen en ze zijn bij wijze van spreken, binnen voor het leven. Sommigen vinden dit oneerlijk. Zij moeten jaren werken, tien uren per dag kloppen en zullen nooit dezelfde bedragen als topvoetballers op hun rekening zien verschijnen. Het is dan ook gegrond om zich af te vragen of voetballers het wel degelijk uit passie doen of voor de poen. Duidelijk, is dat geld er voor iets tussen zit, maar de meeste voetballers doen het uit passie. Het kan niet anders.
Voetballen is geen sport die iemand zo maar op één, twee, drie onder de knie krijgt, zeker niet als hij een topniveau wil bereiken. Het is van jongs af aan er dagelijks mee bezig zijn, hard trainen, opofferingen maken ... Een zekere vorm van passie is hier dus wel noodzakelijk, wil hij dit kunnen volhouden. Het kan gebeuren dat op jonge leeftijd de ouders wat pushen. Ze gaan er vanuit dat hun kind nog geen juiste beslissingen kan maken of hopen misschien stiekem dat hun zoon, hun eigen dromen waarmaken. Dit zal echter in de meeste gevallen tevergeefse moeite zijn. Als het kind de sport zelf niet graag beoefent, kan hij dit op een hoger niveau niet volhouden.  Er moet dus wel degelijk sprake zijn van een passie. 
Daarnaast kan iemand wel gepassioneerd zijn, maar moet hij ook wel over de geschikte kwaliteiten beschikken, wil hij een topniveau bereiken. Een voetballer kan dan nog zo zijn best doen om door een wereldploeg gekozen te worden, als hij niet kan voetballen, wordt hij niet gekozen, hoe graag hij dat ook zou willen. 
Op een hoog niveau voetballen, kan dus niet alleen maar om er poen mee te verdienen. Het is duidelijk dat passie en kwaliteiten aan de orde moeten komen. Bovendien, als je jong bent en begint te voetballen, ben je nog niet erg bezig met geld. De meesten kennen de waarde er niet van en beseffen niet hoeveel geld topvoetballers eigenlijk wel verdienen. Als ze het later dan wel inzien en daarom willen beginnen voetballen, is het al te laat. Het is niet op je 16de   dat je kan beginnen als je een pro wil worden. De concurrentie in de voetbal daarvoor, is veel te groot.   
Voetballers beoeffenen de sport dus wel omdat ze het zien als een passie. Toch, zal geld ergens wel een rol spelen en dat is ook volkomen begrijpelijk. Wel mag dit niet worden gezien als de hoofdreden van hun voetballen. Het is normaal dat iedere tewerkgestelde denkt aan zijn loon. Om te overleven, moet er over geld worden beschikt. Alles wordt steeds duurder, waardoor er meer moet worden betaald. De dag van vandaag kan er niet meer worden geleefd met een loon van 25 jaar geleden. Het is dan ook logisch dat iedere mens rekening houdt met wat hij verdient. En dus ook voetballers, die met de sport hun brood verdienen, hebben hier het recht op. Geld zal geen factor zijn die een rol speelt bij de sportkeuze,wel zal het bijvoorbeeld hun ploegkeuze beïnvloeden. Hoe meer sponsors en ploegen aanbieden, hoe aantrekkelijker het is.  
Kortom, voetballen enkel en alleen maar voor de poen is onmogelijk. Om een topniveau te bereiken en zo ook veel geld te verdienen, moet je ten eerste over kwaliteiten beschikken en ten tweede gepassioneerd zijn. Anders wordt dit niet volgehouden. Daarnaast kan geld ook wel deels een rol spelen. Eens ze profvoetballer zijn, is dit hun inkomen. Het is dan ook normaal dat ze bepaalde keuzes maken om zo veel mogelijk geld te verdienen. 