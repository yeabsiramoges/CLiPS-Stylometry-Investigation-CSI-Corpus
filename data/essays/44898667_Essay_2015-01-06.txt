Een kans om levens te redden 

In België is iedereen automatisch een orgaandonor, behalve als je bezwaar maakt. In Nederland moet je jezelf laten registreren om donor te zijn. Vervolgens moet je nog voldoen aan bepaalde criteria, dit maakt het nog moeilijker om donororganen over te houden. 

Tegenwoordig is het doneren van organen niet meer controversieel, maar er is nog steeds een groot tekort aan. Uit onderzoek blijkt dat een meerderheid van de bevolking open staat voor het ontvangen van organen. Binnen de Rooms-Katholieke kerk vind ongeveer 65 procent van de bevolking het normaal om organen te ontvangen, de protestantse kerk heeft een percentage van 60 procent. Alleen bij de mensen zonder religie ligt dit percentage hoger. De Islam staat minder open voor het ontvangen van organen, maar zit nog boven de 50 procent. Als je vervolgens kijkt naar de percentages van de mensen die hun organen zouden doneren, dan merk je dat deze gemiddeld 10 procent lager liggen. Bij de Islam daalt het percentage zelfs met de helft. Deze cijfers tonen aan dat er dringend verandering moet komen in de wetgeving in Nederland. 

1200 mensen staan in Nederland op de wachtlijst voor een nieuw orgaan. Mensen die een nieuw orgaan het dringendst nodig hebben staan bovenaan deze lijst. Rokers, alcoholisten en druggebruikers krijgen geen plaats op deze lijst zolang ze nog roken, drinken of gebruiken. Dit maakt het verdelen van het beperkt aantal organen eerlijker. 

Als een donor al zijn organen kan doneren, kan hij wel 8 levens redden, maar gemiddeld geeft een donor 3 organen af.  Hierdoor worden jaarlijks 1200 levens gered door orgaandonatie. Maar per jaar sterven er ook weer 150 mensen die op de wachtlijst stonden. 
 Doordat België de donorwetgeving heeft ingevoerd, is het nu samen met Kroätië, een koploper op vlak van donoren. Dankzij deze regeling zijn de wachtlijsten veel korter geworden en krijgen een heel aantal mensen de kans om te leven. 

De reden waarom er zo weinig orgaandonoren zijn, is dat mensen irreële angsten hebben. Eén van deze angsten is de vraag of het lichaam nog toonbaar is na de ingreep. Ze zijn bang dat er geen mogelijkheid meer is om afscheid te nemen van de overledene. De organen worden verwijderd, maar het lichaam blijft intact. Het valt niet op dat de organen gedoneerd zijn. Ook moeten de nabestaanden geen beslissing nemen over het doneren doordat alles geregisreerd is in het donorregister. Hierdoor kunnen de nabestaanden in alle rust afscheid nemen van hun geliefden. 

Een andere irreële angst is dat je nog niet dood zou zijn tijdens het verwijderen van de organen. Dit is onmogelijk. Eén van de criteria om organen te kunnen doneren is dat je overlijdt in een ziekenhuis. Daar wordt je behandelt door specialisten en er zal meerdere keren op een hartslag en ademhaling gecontroleerd worden. 

Er zijn nog veel meer angsten die mensen weerhouden om te doneren en deze wijzen op een bevolking die niet goed geïnformeerd is. In scholen zou er informatie gegeven moeten worden aan leerlingen. Er zou reclame voor gemaakt moeten worden zoals voor het bloed geven, zodat de bevolking bekend geraakt met orgaandonatie. Doordat de mensen antwoorden krijgen op hun vragen zullen deze angsten stilaan verdwijnen. 

In Nederland is er een groot tekort aan orgaandonors. De oorzaak hiervan is soms religie, maar ook irreële angsten.De overheid kan dit oplossen door dezelfde wetgeving in te voeren als België, waardoor iedereen automatisch donor wordt. Maar ook door de bevolking te informeren over donatie en reclame maken voor donatie.  De keuze om te doneren of niet blijft een persoonlijke keuze, maar ik hoop dat mensen hun hart gaan delen. 
