Jongeren hebben een pak strengere sociale normen dan veel dertigers, veertigers en vijftigers. Beperkt vrijheid ons of maken beperkingen ons vrij?

Jongeren krijgen vandaag de dag veel commentaar over hun gedrag, keuzes en kleding. "Wat heb jij nu weer aan? of "Toen ik jou leeftijd had, mocht ik dat allemaal niet, hoor." zijn opmerkingen die jongeren vaak over zich heen krijgen. De vrijheid van de jeugd wordt beperkt door stricte reguleringen die er vroeger nog niet waren. Maar krijgen jongeren nu echt een pak strengere sociale normen dan veel dertigers, veertigers en vijftigers? 

De jeugd heeft zijn stem weer gevonden. Doorheen Vlaanderen komen er jongeren in opstand tegen de strengere maatregelen die er de voorbije jaren opgetreden zijn. Zij vinden het niet kunnen dat hun ouders een zorgeloze jeugd hebben genoten en dat zij er steeds meer beperkingen bij krijgen. Zij vinden het ook niet normaal dat zij strenger worden aangesproken dan oudere generaties voor dezelfde sociale normen.

Racistische opmerkingen

Wanneer een oudere man kritiek geeft op de maatschappij of racistische opmerkingen maakt, dan schudden mensen hun hoofd maar vergeven hem. Hij is nu eenmaal in een andere tijd opgegroeid en moet wennen aan alle veranderingen die een moderne samenleving met zich meebrengt. Als jongeren een racistische uitspraak maken, krijgen zij niet zo snel deze vergeving dan zoals deze oude man. Hoe komt dit toch? 

Vroeger waren andere culturen niet zo geïntegreerd in de maatschappij als vandaag de dag. De jaren vijftig en zestig waren tijden waar iedereen vocht voor zijn vrijheid en probeerde te leven als ware Goden na de shock van de Tweede Wereldoorlog. Toch waren andere culturen nog niet zo geaccepteerd als nu, vroeger kon je openlijk een opmerking maken over een buitenlander en geen haan kraaide. Dit is de tijd waar oudere generaties zijn opgegroeid, en dit is de rede waarom zij een groene kaart voor hun racisitische opmerkingen krijgen.  De jongeren daarentegen zijn opgegroeid in een tijd waar je moet oppassen met wat je zegt. De opkomst van technologie en sociale netwerken zorgen er voor dat iedereen de persoon die wat verkeerd zegt, online kan uitsnauwen voor zijn foute opmerking. 

Dragen geen zorg voor de natuur

Hetzelfde gaat voor het 'geen' zorg dragen voor de natuur. Vroeger was men zich er niet van bewust dat sommige acties slecht voor het milieu waren. Oudere generaties hebben gewoontes gekweekt die tegenwoordig niet meer geaccepteerd worden, omdat ze niet anders gewend zijn. Wanneer de jeugd lang doucht of de kraan laat lopen, zijn ze niet betrokken met de gevolgen van hun acties. Zij krijgen opmerkingen over hoe onverantwoordelijk ze zijn omdat ze een papiertje naast de vuilbak gooien. Toch maken oudere generaties net dezelfde fouten als bevoorbeeld te lang douchen, maar zij worden er veel sneller voor vergeven. Zij zijn niet anders gewend dan een sociale welvaart waar je kan leven als Goden.

Vroegtijdige ouders

Jong kinderen krijgen was vroeger normaal, niet iedereen had genoeg geld om te gaan studeren. Mensen settelden zich sneller met hun partner en kregen dan kinderen. Vandaag is dat niet meer zo voor de hand liggend, want studeren is meer openbaar en ouders verwachten dat hun kinderen lang studeren om een hoge functie te verkrijgen. Hierdoor beginnen veel mensen pas aan kinderen wanneer ze begin dertig zijn. 

Natuurlijk is niet iedereen weg gelegd voor het harde studentenleven en starten zij vroeger aan kinderen, omdat ze er klaar voor zijn. Maar in de volgende situatie zijn mensen niet echt tolerant voor deze vroegtijdige ouders. Een jong koppel loopt met hun drie kinderen over straat en één kind krijgt een woedeaanval. Dit wordt niet getolereerd in de huidige maatschappij vanwege de vele vooroordelen die mensen met zich meedragen; "Waarschijnlijk was de moeder een tienermoeder en was ze helemaal nog niet klaar voor kinderen toen ze de eerste spruit baarde. Zij weten niks van kinderen opvoeden."  Het komt niet in de mensen hun gedachten op dat sommige koppels gewoon vroeg aan kinderen beginnen terwijl ze een vaste job en eigen huis hebben. 

Conclusie

Ja, jongeren krijgen het soms harder te verduren. En ja, er zijn strictere maatregelen dan vroeger, maar die zijn er vooral om de veiligheid van elke burger te garanderen. Als je jong en onbezonnen bent, onderwerp je je helemaal niet graag aan regels. Je denkt alles aan te kunnen en alles te mogen, maar dit leven vol met risico's is niet altijd even veilig. De oudere generaties zijn ook jong geweest en kennen de valkuilen van drugs en vroegtijdig kinderen krijgen. Zij proberen je vooral te helpen op de weg naar een leven waar je met trots op terug kunt kijken.

Jongen moeten soms nu eenmaal een keer op de vingers getikt worden omdat hun koppigheid in de weg staat van een verantwoordelijk en respectvol leven tegenover anderen en zichzelf. 
