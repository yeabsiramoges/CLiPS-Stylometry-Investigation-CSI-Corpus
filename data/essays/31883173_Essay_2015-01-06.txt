DE JONGEREN VAN VANDAAG
Jongens- en meisjesscholen, het leren van etiquette op school, strenge leerkrachten,... Dit zijn enkele kenmerken van hoe het vroeger was. Vandaag verloopt alles veel soepeler, want de jeugd van tegenwoordig heeft meer vrijheid. Maar wat vinden de ouderen van die vrijheid? Zijn ze hiermee akkoord, of denken ze dat de strenge aanpak van vroeger op elke generatie moet toegepast worden?
Uit verschillende onderzoeken blijkt dat de ouderen de jongeren veel te wild zijn. Feesten, het overdreven gebruik van alcohol en het sociaal contact tegenover de ouderen, het lijkt voor de ouderen uit de hand te lopen.
Anno 2014
We moeten allemaal naar school om te leren. Het zeggen van 'alstublieft', 'dank u', is een vorm van elementaire beleefdheid die iedereen vanzelfsprekend vindt. De ouderen van de vorige generaties zijn soms nog van de oude stempel. Zij verwachten namelijk een correcte attitude van de jongeren, die de ouderen zelf op de harde manier hebben geleerd. Vanuit dat standpunt stoort het hen dat jongeren tegenwoordig veel te wild en ongemanierd zijn.
De veranderende maatschappij
De sociale normen zijn niet meer zoals ze waren, omdat de maatschappij continu evolueert. Vroeger waren ouders en/of leerkrachten niet bang om de kinderen een tik te geven. Nu gebruiken we woorden om te wijzen op hun fouten.
Iedereen behoort tot een sociale klasse en we worden allemaal door de sociale maatschappij beïnvloed. Kinderen en volwassenen uit de lagere sociale klasse, beseffen niet welk gedrag sociaal aanvaard wordt en wat niet. Zij hebben weinig tot geen netwerken met de middenklasse, omdat ze niet uit die cirkel geraken. Met als gevolg ze minder verstandig zijn, zich ongemanierd gedragen in het openbaar, onhandelbare kinderen niet in toom kunnen houden, minder gezond leven, enzovoort.
De gevolgen van die veranderende maatschappij
Een eerste gevolg van die veranderende maatschappij, is een verschuiving van het ideaalbeeld bij de midden- en hogere klasse. Vroeger was het zo dat je voor de Kerk zou trouwen en daarachter ook snel aan kinderen begint. Nu is dat beeld aangepast naar een andere realiteit, namelijk een diploma halen en een goede carrière hebben. Dat merken we aan het aantal geboortes die verminderd is en het gestegen aantal studenten die hoger onderwijs volgen. Om ook de jongeren uit de lagere sociale klasse te stimuleren, biedt de overheid hen een studietoelage aan.
Daarnaast is onze manier van denken veranderd. Ten opzichte van de ouderen, tolereert de huidige generatie meer. Mannen die van mannen houden, of vrouwen die van vrouwen houden, dat is voor de meesten oké. Holibi-huwelijken worden stap voor stap geaccepteerd. We staan ook nu open voor andere culturen, waardoor we openlijke racistische uitspraken not done meer vinden.
Moeten ouderen bezorgd zijn?
De toekomst is heel onzeker voor sommigen. Daarom is een goed diploma noodzakelijk voor een goede positie op de arbeidsmarkt. Ouderen hoeven zich geen zorgen te maken over de jongeren. Die jongeren zijn ervan bewust en zijn goed op weg naar een succesvolle carrière. Door zich te focussen op de studies, worden we sneller volwassen en zijn we sneller bewust van de sociale normen.
Als iedereen tijdens de opvoeding inziet dat school zeer belangrijk is, kunnen de jongeren uit de lagere klassen ook beïnvloed worden door hun omgeving. Zo geraken ze uit die cirkel en hebben ze een rooskleurige toekomst.