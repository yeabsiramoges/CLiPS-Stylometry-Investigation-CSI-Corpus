Reclameboodschappen verknallen ons kijkplezier (niet)?


Heb je ook de neiging om van zender te switchen wanneer er weer eens een reclameboodschap op je TV komt? Of ben je van mening dat deze boodschappen van algemeen nut zijn? De discussie rond de reclameboodschappen op TV zijn zeer uiteenlopend, wat het dus moeilijk maakt een duidelijk beeld te schetsen over de mening van het kijkend publiek.

Pro of contra?

Het kijkend publiek heeft een eigen mening over de reclameboodschappen op TV. De radicale voorstanders zeggen dat dit de ideale manier is om geïnformeerd te geraken over alle nieuwigheden die op de markt komen. Het geeft je ook de tijd om tijdens een programma even tot rust te komen en je verstand op nul te zetten door te kijken naar een reclameboodschap. 'Handig toch, even een pauze om langs het toilet te kunnen passeren, je glaasje te kunnen gaan bijvullen of geïnformeerd te geraken ...'. Naar mijn mening is dit geen drijfveer om reclame op de TV te brengen. De argumenten van de radicale tegenstanders zijn dan ook de volgende: 'ik kijk liever aan één stuk door naar een serie of film dan mijn tijd te verspillen aan al deze omkooppraktijken en als men graag even pauzeert,  dan is er toch de pauzeknop?' Met de groei van allerlei technische snufjes is het gemakkelijk deze kleine ongemakkelijkheden te vermijden.Als tweede argument is er het feit dat reclame  alles veel langer laat aanslepen en gewoon een grote inkomst is voor de televisiezenders. Deze zenders kunnen alle inkomsten goed gebruiken en denken niet na over de balans tussen de reclame en programma's.Een derde groep, is een groep die zich geen radicale voor- of tegenstander noemt: 'Reclame kan handig zijn, maar mag niet domineren en hoeft ook niet om de vijf minuten aan bod komen'. Het aandeel van de reclamespots is aanzienelijk gestegen en de tijdsduur van één reclamespot wordt ook steeds langer. Tot grote ergenis van de kijkers. 

Het aandeel van reclameboodschappen in de media

Meer reclame, minder TV. Dat is het motto van de televisiezenders geworden. Wanneer je naar een TV-programma zit te kijken, ben je na vijf minuten naar een tijger aan het kijken die het supersnelle internet van telenet promoot. Waar gaat dit naartoe? Gaan we uiteindelijk reclamespots als entertainement beschouwen of zal er toch een stop zijn op dit aandeel van reclame. De tijd zal het uitwijzen, maar hopelijk nemen de televisiezenders de juiste keuze en laten ze reclame hun totaalprogramma niet domineren.

Welke reclameboodschappen zijn nu het meest in trek? En waarom?

Gaat reclame entertainement worden? Een vraag met een open antwoord. Als we gaan kijken welke reclamespots het meest in trek zijn, merken we op dat het degene zijn die het hoogste entertainementsgehalte hebben of de spots waarmee bepaalde leeftijdscategoriën zich kunnen indentificeren. Het supersnelle internet van telenet had een grappige ,entertainementvolle reclamespot en was meteen bekend. Iedereen sprak erover en hun doel was bereikt. Het inspelen op een bepaalde leeftijdscategorie of groep in de samenleving is een tweede optie. De kinderpudding van de gekke koe Paula is een hebbeding voor elk klein kind. De reclamespot zet kinderen naast een gekke koe die samen een leuk lied zingen en alle kinderen zijn verkocht en kennen zelfs het lied uit het hoofd. Wanneer kinderen mee in de winkel staan met hun ouders, zullen zij dan ook een Paulapudding verkiezen in plaats van een pudding van Danone. Allemaal slim bekeken van deze reclamemakers, maar laten we ons niet te hard beïnvloeden en gaan we niet te hard mee in deze tendens terwijl we ons heel bewust zijn van de manipulatie van de reclameboodschappen?

Dit brengt ons bij het volgende punt. Er zijn mensen die al deze reclamecampagnes aannemen als een fundamentele waarheid en in de val trappen van de slimme reclamemakers. Een andere soort is dan weer een groep van mensen die niets geloven van wat men op TV ziet. Dash, witter dan wit? Mijn wasmiddel van een ander merk, wast even wit. Wie gelooft dit nu, vragen de tegenstanders van reclame zich af. Wie laat zich nu zo manipuleren en beïnvloeden? Elk rationeel wezen weet toch dat dit een doosje vol met lucht is? Reclamemakers weten dat er een grote groep is die niet in hun fabeltjes geloven en zelfs door de reclamespots net het product van het aanbevolen merk niet kopen. Waarom gebruiken ze deze manier van reclame dan nog?

Waarom reclameboodschappen op TV?

TV is de beste vorm van media die er is. Je kan op een gemakkelijke en directe manier je consument aanspreken. Nieuwe smaken, nieuwe lay-out,... allemaal factoren waar de producent zijn consument van op de hoogte wil brengen. Plus, er is nog een andere grote groep die wel in deze stunts geloven. En ook niet alle producten willen mensen in de val laten lopen. TV is een makkelijke manier om iedereen aan te spreken, te informeren over nieuwe aanbiedingen,..Ook al weten we dat we moeten op onze hoede moete zijn met deze aanbiedingen. Ze bevatten vaak een adertje onder het gras.Een andere factor om TV te gebruiken is dat alle mensen TV kijken: kinderen, jongeren, ouders,...  Het feit dat iedereen TV kijkt, brengt een ander voordeel met zich mee: mond-op-mondreclame. De invloed die mensen op elkaar uitoefenen is een goede vorm van reclame. Kinderen gaan proberen hun ouders te manipuleren om hun Paulapudding te kopen of huismoeders gaan onderling hun kuisproducten,wasproducten,.. vergelijken. En de mond-op-mondreclame is van start gegaan. En deze vorm van reclame mag je zeker niet onderschatten.

Soms is het dus moeilijk om volledig pro of contra te zijn. De verschillende voordelen en nadelen zijn tegen elkaar af te wegen maar het is moeilijk om volledig voor- of tegen te zijn. Mensen hebben graag reclame: het is gemakkelijk om op de hoogte te geraken van alle snufjes en dergelijke maar willen eveneens niet gestoord worden in het kijken naar hun programma. Zolang de reclame het totaalprogramma niet domineert , zal er niet al te veel weerstand komen van de kijkers en kunnen de televisiezenders hun inkomsten mooi blijven binnenhalen.


