1. INLEIDING
Als u deze tekst nu hardop aan het lezen bent in uzelf, wil dit zeggen dat u op een auditieve of verklankende manier hebt leren lezen. Zo niet, dan lees je deze tekst wellicht sneller en efficiënter dan de andere lezers. U leest dan volgens de visuele methode. 
Hoe komt het nu dat men volgens deze laatste methode sneller en doeltreffender leest? Het antwoord daar op zal u vinden in dit verslag. Aangezien SmartReading zich baseert op deze methode, stel ik ook hen voor. Zij hebben enkele technieken bedacht om het lezen zo snel en efficiënt mogelijk te laten verlopen. 
2. LEREN LEZEN
Iedereen leert lezen op een conventionele en traditionele manier; namelijk volgens de auditieve of verklankende methode. Hiermee wordt bedoeld dat kinderen geschreven woorden eerst hardop leren lezen, alvorens ze in stilte te leren lezen. Er zijn twee methodes waarop wij in stilte leren lezen: de fonetische methode en de ‘zie-en-zeg’ methode. Een gevolg van die methodes is echter dat we ‘hardop in stilte’ gaan lezen. Er is met andere woorden een stem in ons hoofd die de tekst gaat voorlezen, waardoor onze leesnelheid wordt vertraagd.
2.1. FONETISCHE METHODE
Wanneer we volgens de fonetische methode lezen, verklanken we eerst al de losse letters en plakken we die klanken daarna aan elkaar tot een geheel, het woord. Aangezien je dus eerst alle losse letters gaat verklanken, verlies je tijd en concentratie. (Paul van der Velde 2007: 23) Hoe langer het duurt om iets te lezen, hoe minder je nog weet van wat je eerst gelezen hebt. Paul van der Velde legt het probleem nog eens uit:
Wanneer je […] volledig meepraat met wat je leest, kan kun je nooit sneller lezen dan 300 woorden per minuut. Je hersenen willen de informatie echter […] sneller opnemen, maar dat is onmogelijk omdat je ‘stem in je hoofd’ nog bezig is met de woorden uit te spreken. (Paul van der Velde 2007: 23)
2.2. ‘ZIE-EN-ZEG’ METHODE
De ‘zie-en-zeg’ methode verschilt van de fonetische methode, omdat je niet eerst de losse letters gaat verklanken om een woord te vormen, maar elk woord meteen hardop in jezelf gaat zeggen. Dit fenomeen wordt ook wel eens ‘subvocaliseren’ genoemd. (Paul van der Velde 2007: 22) In het volgende citaat legt Paul van der Velde uit hoe deze methode tot stand is gekomen:
Bij de zie-en-zeg-methode krijg je een plaatje te zien van bijvoorbeeld een boom, met daaronder het woord ‘boom’. De docent wijst het plaatje aan en vraagt je wat er onder staat. Jij zegt dan hardop wat er staat. Op een gegeven moment word je gevraagd in jezelf te lezen. Wat er dan gebeurt, is dat je ‘hardop’ in jezelf leest. (Paul van der Velde 2007: 22)
3. SMARTREADING
In tegenstelling tot het eerder trage leestempo van de auditieve of verklankende manier van lezen die wij van jongsaf aangeleerd hebben (zie 2. LEREN LEZEN), kan SmartReading de mensen efficiënter en sneller laten lezen met behulp van een visuele methode. Er zijn verschillende technieken om visueel te (leren) lezen. Uitgebreide informatie over de technieken vindt u in de alinea’s 3.2-6. Eerst volgt er meer uitleg over de visuele methode.
3.1. DE VISUELE METHODE 
Bij de visuele methode gaat men zich niet langer concentreren op het verklanken van de tekst. Men wil zelfs dat verklanken of subvocaliseren proberen weg te werken. Zoals reeds gezegd, gaat men door het subvocaliseren de leessnelheid vertragen tot het tempo waarop men ‘meepraat’. Aangezien het subvocaliseren ook geen meerwaarde geeft aan het begrijpen van een tekst, kan het dus zonder enig gevolg weggelaten worden. Lernout beschrijft het gevolg op volgende manier: 
Wanneer je erin slaagt de auditieve hulpmotor uit te schakelen, dan kun je op je visuele hoofdmotor overschakelen. En dan kun je […] ‘door de leesmuur van 400 woorden per minuut’ breken, als je dat wilt. (Lernout ea. 2003: 223) 
Je zal met andere woorden je leessnelheid kunnen verhogen en efficiënter kunnen werken.
3.2. VISUEEL LEZEN
Visueel lezen is een efficiënte en doeltreffende manier van lezen. Het is een techniek van SmartReading die je helpt sneller te lezen en de tekst beter en langer te onthouden. Als we visueel lezen, nemen we in plaats van woorden tekstgedeelten op in onze hersenen. Deze tekstgedeelten prenten we dan visueel (in de vorm van een beeld) in ons lange termijngeheugen. Als we informatie nodig hebben over de tekst die we visueel gelezen hebben, moeten we enkel het beeld van het tekstgedeelte terug ophalen. Deze techniek werkt goed, omdat er bewezen is dat het brein beter beelden dan tekst kan onthouden. (‘Global Edutainment’ (1), laatst geraadpleegd 20/03/10)
3.3. CONCENTRATIETECHNIEKEN
SmartReading reikt je ook verschillende concentratie- en ontspanningstechnieken aan. Het is moeilijk om een tekst snel en geconcentreerd te lezen als we er met ons hoofd niet bij zijn of als we bijvoorbeeld stress hebben. We moeten dan vaak onze tekst enkele keren opnieuw lezen, alvorens we weten waar het over gaat. Dit is tijdverlies. Zorg er voor dat je concentratie optimaal is en dat je ontspannen bent wanneer je een tekst moet lezen. (‘Global Edutainment’ (1), laatst geraadpleegd 20/03/10)
3.4. MINDMAPPING
Een mindmap is een plattegrond of kapstok van alle informatie in een tekst. Wil je een mindmap maken, dan moet je eerst en vooral de belangrijkste, meest relevante informatie uit een tekst halen en groeperen. Aan de hand van verschillende kleuren, lijnen, kaders ed. maak je dan een schema. Het handige aan een mindmap is dat je daarna de tekst niet helemaal opnieuw hoeft te lezen als je er informatie uit nodig hebt. Door het maken van een mindmap oefen je verschillende vaardigheden zoals: het belangrijke zoeken in een tekst, informatie leren groeperen, informatie beter en langer onthouden … (‘Global Edutainment’ (1), laatst geraadpleegd 20/03/10)
3.5. TEKSTEN SCANNEN 
Een andere techniek van SmartReading is teksten scannen. Door teksten te scannen bereid je jezelf, maar ook je ogen voor op wat komen gaat. Je scant een tekst door er simpelweg je oog op te laten vallen. Je zoekt snel naar terugkerende woorden, titels, cijfers … die je in een oogopslag opmerkt. Doordat je dan ongeveer weet waar de tekst over zal handelen, kun je eventueel stukken tekst overslaan tijdens het lezen, omdat deze niet relevant zijn of niets nieuws vertellen. Zo bereid je dus jezelf voor op het lezen van de tekst. Je bereidt echter ook je ogen voor op de tekst. Door je ogen niet te focussen op een kleine oppervlakte van bijvoorbeeld 3 à 6 woorden, maar op een groter oppervlak zoals een alinea of zelfs een heel blad, raken ze minder snel vermoeid en maken ze al contact met de te lezen woorden. Je ogen (hersenen) zullen de woorden dan herkennen in plaats van ze voor de eerste keer te lezen. Dit is een handige en efficiënte techniek als je een heleboel informatie moet verwerken op een relatief korte tijd. (‘Global Edutainment’ (1), laatst geraadpleegd 20/03/10)

3.6. TURBOLEZEN
3.6.1. WAT IS TURBOLEZEN?
Turbolezen is het omgekeerde van wat we in 2.1. FONETISCHE METHODE en 2.2. ‘ZIE-EN-ZEG’ METHODE behandeld hebben. Turbolezen is een techniek waarbij je het verklanken of subvocaliseren van een tekst volledig gaat afleren. Je gebruikt bijvoorbeeld je vinger om je ogen over de tekst te laten glijden, zonder de woorden uit te spreken in jezelf. Je zal de tekst ook op deze manier kunnen begrijpen, want we lezen met onze hersenen en niet met onze ogen. Wanneer je deze techniek steeds beter gaat beheersen, ga je steeds meer tekst op een kortere tijd kunnen verwerken. Je zal naar het einde toe zelf een hele paragraaf tegelijk kunnen lezen. (‘Global Edutainment’ (2)a., laatst geraadpleegd 20/03/10) Je hoeft natuurlijk niet elke tekst in deze turbosnelheid door te nemen, zoals Inge Provost zegt in het artikel van Els Jonckheere:
Goed lezen is interactief lezen: stem je tempo continu op de moeilijkheidsgraad af. Je leest dus niet alles aan 250 woorden per minuut, maar varieert tussen de 200 en de 800 woorden per minuut. Op die manier zal – bij gewone lectuur althans – de gemiddelde snelheid veel hoger liggen. (Provost in Jonckheere 2007: 27)
3.6.2. INTERMEZZO: OOK HANDIG VOOR DYSLECTICI
Iedereen kan leren turbolezen, zelfs dyslectici hebben er baat bij. Men moet daarbij in het achterhoofd houden dat dyslexie “een hardnekkig, taalspecifiek automatiseringstekort in het (sub-) lexicaal decoderen en in de spelling” is. (Van der Ley (1998) in Van der Velde 2007: 24) Het blijft een leerstoornis die “lastig te bestrijden” is. (Van der Velde 2007: 24) 
Turbolezen helpt dyslectici om hun stoornis te verlichten, omdat deze techniek net het omgekeerde doet van wat de verklankende leesmethodes inhouden. (zie 2. LEREN LEZEN)   Het zijn net die methodes die het de mensen met dyslexie extra moeilijk maken. Freed gaat hier volledig mee akkoord:
Een kind dat willekeurig en in beelden denkt, vragen dat het leert lezen met behulp van een methode die sequentieel en op basis van klanken werkt, geeft hem al vanaf de start een handicap. (Freed 2005: 90)
Bij het wegvallen van die methodes en het inschakelen van de “visuele hoofdmotor” (Lernout ea. 2003: 223), wordt “de drempel van het conventioneel lezen verlaagd en [kan] de dyslectische leerling zich helemaal op de inhoud van de tekst richten”. (Van der Velde 2007: 24) Het geeft de persoon met dyslexie meer zelfvertrouwen en minder faalangst, want ook hij kan nu de inhoud van een groot stuk tekst begrijpen zonder al te veel struikelblokken. (Van der Velde 2007: 24)
4. WAT ZIJN DE EFFECTEN VAN SMARTREADING?
Er zijn verschillende positieve effecten van SmartReading, maar die worden vaak vereenvoudigd tot enkele zogenaamde simpele trucjes. Het is een degelijke techniek en mag serieus worden genomen. In het kader hieronder staat wat SmartReading wel en niet bereikt bij de mensen die het toepassen.
Wat bereikt het wel?	Wat bereikt het niet?
Meerdere alinea’s of regels tegelijk kunnen lezen op detailniveau	Snel lezen gewoon om sneller er van af te zijn
De tekst beter begrijpen, omdat je geconcentreerder leest	Diagonaal lezen en de essentie/details van de tekst missen
Meteen de juist informatie uit een tekst kunnen halen	Enkel de rode draad van de tekst weten in plaats van het geheel
De capaciteit van je hersenen optimaal gebruiken	Een leuk trucje in plaats van een nieuwe vaardigheid
De tekst op een kortere tijd efficiënt doornemen	“Koppensnellen”
(‘Global Edutainment’ (2)b. laatst geraadplaagd 20/03/10)
6. CONCLUSIE
SmartReading biedt de lezer een alternatieve manier van lezen die sneller en doeltreffender is. De auditieve of verklankende methode zorgt ervoor dat men trager gaat lezen, omdat de leesnelheid beperkt wordt tot het tempo waarop je ‘meepraat’. De visuele methode, waar SmartReading zich op baseert, schakelt het subvocaliseren uit. Turbolezen, mindmappen, … zijn enkele voorbeelden van technieken die SmartReading ontworpen heeft om het de lezer zo aangenaam mogelijk te maken.


