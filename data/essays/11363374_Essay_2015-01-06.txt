Automatische orgaandonatie redt levens!

Jaarlijks redden belgische orgaandonors de levens van meer dan duizend mensen. België is dan ook koploper wat betreft het aantal donoren. Helaas doen onze noorderburen het veel slechter. In Nederland is er een eindeloze wachtlijst voor organen. 

In België is iedereen automatisch orgaandonor. Enkel wie hiertegen bezwaar maakt, hoeft geen organen af te staan. Nederland hanteert een heel andere procedure. Wie daar orgaandonor wil worden, moet zich daarvoor zelf registreren. Het merendeel van de bevolking neemt niet de moeite deze registratie te voltooien. Bovendien zijn er ook mensen die geen organen willen schenken. Dit resulteert in een ernstig tekort van het aantal donoren. Per jaar gaan daardoor meer dan honderd mensen op de wachtlijst dood. 
Automatische registratie in het Donorregister zorgt voor stabiele wachtlijsten. In combinatie met sesibilisatiecampagnes en voldoende inspanning zal het systeem zorgen voor een lager sterftecijfer. Sta ook even stil bij het feit dat iedereen, ongeacht: leeftijd, geslacht, geloof of afkomst, eerder bereid is organen te ontvangen dan te doneren. Deze tendens toont aan dat er nog veel taboe bestaat omtrent het afstaan van organen. Tijd om het taboe te doorbreken en automatische orgaandonering in te voeren in Nederland.
Een enkele donor kan tot wel acht organen schenken. Dit staat gelijk aan acht geredde levens! Gemiddeld staat een donor drie organen af. Enkel mensen met een gezonde levensstijl hebben recht op een transplantatie. Oudere mensen vrezen vaak dat: drugsverslaafden, alcoholisten of rokers hun orgaan krijgen. Het tegendeel is waar, deze mensen krijgen niet eens een plaats op de wachtlijst. 
In sommige godsdiensten, zoals de Islam, heerst er een kritische houding tegenover het niet intact zijn van het lichaam na de dood. Hiervoor moet de samenleving uiteraard respect opbrengen. Mensen die niet akkoord gaan met de automatische orgaandonatie wegens morele of godsdienstige redenen, kunnen bezwaar maken. Zij zijn dan geen donor meer. Opmerkelijk is dat deze gelovigen wel organen willen ontvangen. Idealieter kunnen mensen die niet willen doneren ook niet in aanmerking komen voor een transplantatie.
Registratie in het Donorregister zorgt ervoor dat nabestaanden op een emotioneel moment, dat gepaard gaat met een overlijden, geen besluit moeten nemen over het al dan niet afstaan van de organen. Na de ingreep kunnen nabestaanden nog uitgebreid afscheid nemen. Door hedendaagse chirurgische technieken zal het lichaam van de overledene zeker nog toonbaar zijn na de operatie. 
Bovendien mogen enkel mensen die medisch geschikt zijn en in een ziekenhuis sterven doneren. Angst dat dokters organen verwijderen van een nog levende persoon is dus niet nodig. Ziekenhuizen beschikken over zeer accurate apperatuur om een overlijden vast te stellen. 
Automatische orgaandonatie redt meer dan honderd levens per jaar. Bovendien gaat het hier niet om  een onomkoombare verplichting, een schrapping uit het Donorregister vergt niet veel energie. Maar wees solidair: iets wat je zelf graag zou krijgen, moet je ook gunnen aan een ander. 