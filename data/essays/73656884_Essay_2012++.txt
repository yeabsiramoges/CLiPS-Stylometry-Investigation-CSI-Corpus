Stress, ook een begrip bij kinderen!
Ouders proberen hun kinderen de beste opvoeding te geven, gezond te voeden, te liefkozen,... maar is dit genoeg om een kind een zorgenloos leven te geven? Kinderen komen in een maatschappij terecht  die berust is op economische vooruitgang, snelheid en concurrentie. Een groot gevolg van deze principes is stress.  Al vanaf de kindertijd krijgen kinderen hiermee te maken. Het is  één van de grootste oorzaken voor afwezigheid, gedemotiveerde kinderen, depressies en slechte resultaten. 

Stress op de lagere school
Uit onderzoek is vastgesteld dat zestig procent van de kinderen al vanaf het lager onderwijs te maken krijgen met stress. Daarnaast is  de overgang van kleuteronderwijs naar lagere school te groot. Kinderen moeten te snel en te veel presteren, wat voor stress zorgt. Wanneer ze op de lagere school aankomen, krijgen ze nauwelijks de tijd om zich aan te passen aan hun omgeving en nieuwe levensstijl. Ze worden overrompeld met huiswerk, testen,leerstof,...  Tijd  voor spel en ontspanning is er niet meer. Dit heeft invloed op zowel het kind zijn gemoedstoestand, zijn leergedrag als op zijn motivatie.
Kinderen zitten  heel de dag in de klas en zouden's avonds  moeten kunnen doen wat zij leuk vinden. Dit blijkt niet het geval. Een schooldag ziet er als volgt uit: opstaan, vertrekken naar school, thuiskomen, huiswerk maken, eten en dan is er vaak nog een half uurtje over om vrij te spenderen voor het bedtijd is, wat te weinig is. Je merkt op dat het leven van een kind even vluchtig is als dat van een volwassene. Ze hebben te weinig tijd voor zichzelf.  Elke dag huiswerk is te veel. Ze zouden dit moeten beperken tot twee maal in de week. Zo is er een vorm van discipline aanwezig, maar niet overdreven. 
Daarnaast is er het principe van concurrentie en prestatie. Vanaf dag één wordt dit gereflecteerd op de leerlingen. Een leerling in het eerste leerjaar leert lezen, schrijven, rekenen... Hun kennis en vooruitgang wordt wekelijks ondervraagt en gequoteerd met een cijfer. Een kind met een groot aanpassingsprobleem heeft vaak een lager cijfer dan een kind met geen aanpassingsprobleem.  Meteen worden cijfers vergeleken en kan ervoor zorgen dat  een leerling  in een negatieve spiraal terechtkomen. Kinderen met slechte resultaten raken gedemotiveerd en belanden in een viscieuze circkel. Ze merken op dat ze niet goed genoeg presteren ten op zichte van andere leerlingen, verliezen hun zelfvertrouwen en hebben geen motivatie meer om verder te oefenen, presteren opnieuw slecht en dit proces blijft zich herhalen. Dit resulteert in schoolmoedheid en extreme vorm van demotivatie. Het gebruiken van een cijfer op deze vroege leeftijd is af te raden in de eerste jaren van de lagere school. Als leerkracht kan je voor de opvolging van de kinderen een cijfer gebruiken , maar toon dit niet aan het kind zelf. Gebruik stempels of een ander quoteringsmiddel. 
De afwezigheid van ontspanning en de aanwezigheid van concurrentie zorgt voor stress bij kinderen. Kunnen we deze overtollige stress doen afnemen? Allereerst kunnen we proberen gezond en evenwichtig te leven. We moeten op tijd rusten, een goede regelmaat voor ogen houden en proberen tijd te maken voor ontspanning zodat stress niet de overhand neemt op ons leven. Maar deze kleine dingen zorgen voor een minimalisatie van stress, maar ze bieden zeker geen oplossing. Die moeten we elders gaan zoeken.
Maatschappij moet veranderen
De oorzaak ligt in de maatschappij zelf en ook hier zullen we dan een oplossing moeten vinden. Onze maatshappij die gekenmerkt wordt door snelheid, vooruitgang en prestaties zal een transformatie moeten ondergaan. We kunnen niet langer volgens deze principes blijven leven. Er is een grens aan zowel het menselijk als technologisch kunnen. Ik denk dat we stilaan dit culminatiepunt aan het bereiken zijn. We zitten op een hoogtepunt waar stress en depressies de bovenhand nemen in onze maatschappij. We zullen moeten terugkeren naar een samenleving waar het individu geen klein speldenknopje is in een massa, maar naar een samenleving waar de mens terug meer op de voorgrond komt te staan. Zo zal er terug aandacht komen voor de individuele behoeften en zal stress, concurrentie en vooruitgang stillaan afnemen.

We kunnen besluiten dat een goede opvoeding, gezonde levenstijl,.. niet genoeg is voor een leven zonder stress. Onze houding in de maatschappij moet stevig onder handen genomen worden en een kind zou zijn lagere- en middelbareschoolcarrière zonder al te veel stress moeten kunnen beëindigen. Op hogeschool/unief en in de latere werkomgeving zal men hier al genoeg mee geconfronteerd worden. Laten we hopen dat onze maatschappij een wending neemt en dat er voor deze grote problematiek een blijvende oplossing gevonden wordt. 
