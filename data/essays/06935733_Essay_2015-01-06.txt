Staken voor een betere samenleving. Hypocriet?
Op 18 maart 1886 liep het voor de eerste keer mis in België. De herdenking van de Parijse Commune groeit uit tot een staking in Luik. De opstand had verschrikkelijke gevolgen. De politie schoot verscheidene stakers dood. Desondanks de strenge repressie van de regering boekt de arbeidersbeweging succes: de eerste beperkte sociale wetgeving is geboren.
Ook Antwerpen is recent getijsterd door stakingen. De laatste tijd komen veel werknemers in opstand in België. Deze gebeurtenissen zijn erg actueel. De vraag wordt dan gesteld of stakingen typisch zijn aan deze tijd. Een historisch overzicht geeft inzicht in het feit dat stakingen altijd al hebben bestaan. 
Op 12 april 1893 legt de Belgisch Werkliedenpartij (BWP) het land plat. Honderdduizenden mensen staken omdat het parlement het algemeen stemrecht afwijst. Er vallen doden, net zoals in 1886. Een week later komen de stakingen tot een eind door het invoeren van het algemeen meervoudig stemrecht bij wijze van compromis. 43 jaar later, op 2 juni 1936, eisen havenarbeiders de invoering van een minimumloon en het recht op betaalde vakantie. De staking breidt uit tot een half miljoen werknemers deelnemen. De overheid kan niet anders kan gehoor geven aan de stem van de bevolking. Nog later in 1993, schiet een loonstop en een aanpassing van de index in het verkeerde keelgat voor de bonden. Het saneren om de Europese begrotingsnormen te halen is te hard. Eind december worden de licht aangepaste plannen van de regering Dehaene goedgekeurd. Er zijn veel redenen voor de stakingen geweest:  een koningskwestie, het eisen van een vijfdaagse werkweek, de eenheidswet, etc. De opstanden blijven zich herhalen heel de geschiedenis door. 
Zoals de vorige alinea aangeeft zijn stakingen iets van alle tijden. Ook vandaag de dag zijn er stakingen. Daarnaast komen stakingen in alle landen voor. De koplopers voor het aantal stakingsminuten per werknemers tussen 2009 en 2013 zijn respectievelijk Cyprus, Frankrijk, Denemarken, Noorwegen en België. Cyprus spant de kroon op nummer één met 260 minuten, meer dan drie keer zoveel als Frankrijk die op nummer twee staat met 80 minuten. Ook ons land behoort bij de koplopers. In België staken we gemiddeld 31,5 minuten per werknemer en vergeleken met Nederland, die maar 4,5 minuten staken, is dit relatief veel.
Crisislanden zoals Griekenland en Italië behoren onverwacht niet tot de koplopers. De landen worden bijzonder veel geplaagd door stakingen. Een diepere kijk op de situatie toont aan dat de cijfers vertekend zijn. In landen zoals Griekenland, Portugal en Italië besloot de overheid te besparen op het tellen van de stakingen. In Spanje, dat net onder België staat, werden de nationale stakingen in 2012 en 2013 niet meegerekend. Als de vertekeningen gecorrigeerd worden krijgen we een realistischer beeld, waarbij België naar de tiende plaats zakt in de Europese Unie.
In heel Europa zie je de positieve trend dat stakingen minder lang duren. De gemiddelde werknemers staakte in de jaren 90 meer dan drie kwartier per dag. Ook tien jaar later staakte hij of zij gemiddeld 34 minuten per dag. Vandaag de dag staken de werknemers minder dan in 2000. Die dalende trend zie je in in heel Europa, waarbij het gemiddelde van de Europese Unie tussen de jaren 90 en de jaren 2000 daalde met 40 procent.
Ondanks de daling is er in december hevig gestaakt in België. Cijfers tonen aan dat Brusselaren de grootste stakers zijn, gevolgd door werknemers in Luik en Antwerpen. Mensen komen op straat om te protesteren. Ze eisen meerdere en verschillende zaken, zoals minder werkdruk, betere werkomstandigheden, ontslag van 1 of meerdere personen of als algemene staking. Misschien kunnen deze algemene stakers eerder gezien worden als conformisten in plaats van personen die met gegronde redenen protesteren. De grootste redenen voor de stakingen zijn looneisen, onzekerheid over de toekomst en eisen rond extralegale voorwaarden. 
De effecten van de stakingen zijn uiteenlopend maar vaak niet datgene wat men wenst. Zo is de dienstensector belangrijker geworden waardoor stakingen harder voelbaar zijn voor burgers en consumenten. Daarnaast worden vooral derden getroffen door de stakingen. Denk maar aan mobiliteit, wanneer honderden havenarbeiders de straat blokkeren. De Gazet Van Antwerpen publiceerde een artikel met de titel: 'De nationale staking van afgelopen maandag had minstens één positief effect. Er was minder luchtvervuiling". Niet alleen de media maar ook professoren en gewone arbeiders zijn vaak niet te spreken over de stakingen. Topeconoom Paul De Grauwe zei: 'Stakingsrecht is een wapen met weinig effect, maar met veel schade tot gevolg'.
Uit de vorige alinea kan geconcludeerd kan worden dat staken weinig nut heeft. Arbeiders die staken zijn vaak gefrustreerd. De mens moet zijn mening kunnen uiten. Ze blokkeren de boel en laten mensen die wel willen werken niet in het bedrijf en ontnemen daarmee een ander persoon het recht om te werken. Daarbovenop eisen de stakers zaken, zoals extralegale voordelen en loonsverhogingen, die niet bereikt kunnen worden door te staken. Staken is niet de oplossing, maar eerder een noodkreet. Stakers moeten inzien dat de economie het moeilijk heeft. Die moeilijkheden hebben gevolgen. En die gevolgen zijn niet aangenaam, maar staken maakt de situatie alleen maar moeilijker. Deze generatie is de dupe van wanpraktijken en kortetermijnbeslissingen die genomen zijn in het verleden.
Er kan geconcludeerd worden dat stakingen doorheen heel de geschiedenis bestaan in alle landen van Europa voorkomen. Arbeiders staken sinds 1886 tot vandaag de dag. In het verleden hebben stakingen effect gehad omdat mensen protesteerden tegen bepaalde beslissingen of gebeurtenissen. In 2014 zijn de stakingen eerder gericht tegen het algemeen disfunctioneren van de economie. Tegen de situatie, tegen de huidige economie. Men geeft redenen zoals looneisen, onzekerheid over de toekomst, extralegale voordelen, ontslag en werkdruk. Zaken die gecreërd zijn door fundamentele economische problemen en gevolgen van beslissingen in het verleden en die niet opgelost kunnen worden met stakingen. De acties schaden de economie in plaats van het te redden. Een positief punt aan deze situatie, is dat de opwarming van de aarde vertraagd wordt door de verminderde uitstoot met alle stilliggende machines.
