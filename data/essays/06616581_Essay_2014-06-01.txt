Werkloosheidsuitkeringen moeten beperkt worden in de tijd. 

Bij de afgelopen verkiezingsstrijd haalde Bart de Wever aan dat hij werkloosheidsuitkering niet langer dan twee jaar wil uitbetalen. Deze uitspraak schokeerde zeer veel mensen. Hoe kan hij zoveel mensen in de steek laten als ze het geld nodig hebben om te overleven? Simpel: zoek werk. Makkelijker gezegd dan gedaan, maar niet onoverkomelijk. Toch hebben er veel daar iets op te zeggen: niet iedereen kan zomaar gaan werken. De overheid moet mensen in nood helpen, maar waar is de limiet? Moet de overheid zomaar geld geven aan mensen die niet willen of kunnen werken? Is het de bedoeling dat je geld in je schoot toegeworpen krijgt als je helemaal niets hebt gedaan om het te verdienen?
Het is inderdaad zo dat er veel mensen geen werk kunnen vinden, maar er zijn verschillende soorten personen die leven van een werkloosheiduitkering. Allereerst zijn er degene die thuis zitten, niets verdienen, maar toch niet op zoek gaan naar een job. 'Waarom dop je? Er is toch zoveel werk beschikbaar, je moet er alleen voor openstaan en durven zoeken.' Dit is waarschijnlijk de vaakst uitgesproken zin tegen doppers, zij die leven van een werkloosheidsuitkering. Het is inderdaad niet zo moeilijk om werk te zoeken, er is overal werk beschikbaar. Maar iemand met een diploma voor een bureaujob zal niet gaan voor zware handarbeid. Waarom zouden zij zich moeten uitsloven als ze dat helemaal niet willen. Als je voor vertaler hebt gestudeerd, wil je natuurlijk ook niet iemands huis gaan kuisen. Dat is het grootste probleem: er zijn te veel hooggeschoolden en zij willen niet werken voor negen euro per uur als ze toch hetzelfde bedrag zouden krijgen van een werkloosheidsuitkering. Maar dit kan je niet volhouden van je diploma-uitreiking tot je pensioen. Laat zien dat je werk zoekt, ga solliciteren, laat zien dat je niet een hele dag thuis zit en alleen maar geld verzamelt.
Ten tweede heb je ook nog de allochtonen. Zij komen vanuit hun land in België werk zoeken. Werk vinden is in het begin altijd moeilijk, maar wat velen doen is werken in het zwart en dan nog een leefloon ontvangen. En goede oplossing hiervoor is gewoonweg geen werkloosheiduitkering toekennen aan mensen die hier nog maar pas zijn. Zij verwachten dat ze in het paradijs België gratis en voor niets geld zullen ontvangen. Willen ze een werkloosheidsuitkering, dan mogen ze eerst aantonen dat ze zeker enkele maanden of jaren zelfs hebben gewerkt en dat ze ook belastingen hebben betaald. Allochtonen mogen zo ook aantonen dat ze willen integreren in de Belgische maatschappij. Veel buitenlanders komen naar hier omdat ze horen dat het leefloonsysteem zeer makkelijk is. Van dit vooroordeel moet België af geraken. En dat is een job voor de Eerste Minister. Het systeem moet dringend veranderen. 
Tot slot zijn er nog zij die een job willen, maar veel moeite hebben met er een te vinden, zoals mensen op latere leeftijd. Er is niet veel vraag naar oudere mensen op de jobmarkt. Zij zijn misschien hun vorige job kwijt, maar er staat nog zeker 15 jaar tussen hen en hun pensioen. Bedrijven zullen deze mensen niet zo snel aannemen. Zij willen dynamische jongeren die vol energie en originele ideëen zitten. Deze oudere mensen hebben dan niet veel keuze en zitten dan wel thuis en leven van een werkloosheidsuitkering. Zoals net al gezegd, zij moeten ook kunnen aantonen dat ze wel degelijk naar werk zoeken. Het is niet de bedoeling dat ze thuis mogen zitten niksen tot hun pensioen.
Kortom, het komt er op neer dat je moet aantonen dat je wel op zoek bent naar werk. Je mag niet denken dat het een inkomen is, want deze kan ook wel op een dag stoppen en daar zijn ze nu volop mee bezig. Natuurlijk is werken zwaar, maar dat is iets dat iedereen moet doen. Als je werkt, dan krijg je het gevoel dat je echt tot deze maatschappij hoort. Als je niet werkt, dan ben je eigenlijk een sociale outcast. Je doet geen moeite om samen te werken met andere mensen. Bart de Wever mag gerust de regel invoeren dat als je al twee jaar dopt, maar niets doet om hieraan iets veranderen, dat je kraan wordt dichtgedraaid en je dan op je eigen voeten moet leren staan. Werk je of werk je niet: het maakt niet veel uit, zolang je maar voor je eigen leefwijze en keuzes opdraait.
