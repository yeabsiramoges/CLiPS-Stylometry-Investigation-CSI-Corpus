Is staken een goed recht of moet het verboden worden omdat het de economie schaadt?
Stakingen in België zijn recentelijk  volop in het binnen- en buitenlandse nieuws verschenen. De drie grootste Belgische vakbonden hebben sinds de vorming van de nieuwe regering allerlei grootschalige stakingsacties op poten gezet. Eerst was er de betoging in Brussel. Vervolgens werden er vier provenciale stakingen georganiseerd om dan af te sluiten met de apotheose: een nationale staking die heel het land plat legde. Bedrijven leden verlies, leerlingen konden niet op het examen geraken, ouders moesten regelingen treffen om opvang te voorzien voor hun kind enz. Zelfs de mensen die wél bereid waren te werken, werd de toegang tot het bedrijf ontzegd. Staken is een goed recht. Mensen het recht op werken ontzeggen is zeker en vast geen recht. 

Recht op een stem
Werknemers die zich verenigen om samen sterk te staan in een harde, kapitalistische wereld is niet meer dan normaal. De werknemers die de basis van de pyramide vormen zijn de draaiende kracht achter grote bedrijven. Zonder arbeid is er geen productie en zonder productie is er geen welvaart. De hele maatschappij baat er dus bij om ervoor te zorgen dat werknemers een juiste behandeling krijgen. Wanneer dat niet het geval is heeft elke werknemer het recht om zijn stem te laten horen. Want dat is toch waar onze Belgische democratie voor staat? Ongenoegen uiten is niet meer dan normaal. Het is de manier waarop de vakbonden dit ongenoegen naar buiten hebben gebracht dat mensen tegen de borst stoot. Maar vakbonden hebben hun recht op staken niet gebruikt maar misbruikt. 
Staken of staken
Er moet een onderscheid gemaakt worden tussen gegronde en ongegronde redenen waarom vakbonden de straat optrekken en staken. Onaanvaardbare werkomstandigheden, werken voor veel te weinig loon of een te hoge werkdruk zijn stuk voor stuk goede redenen om het werk neer te leggen. Maar sinds het regeerakkoord van de Zweede coalitie wordt de indruk gewekt dat stakingen eerder politiek gekleurd zijn.  De kritiek die vakbondsafgevaardigden geven in interviews met de pers, lijkt eerder gericht tot politieke partijen en niet over wat er in het regeerakkoord staat.
Ook de manier waarop de stakingen het nieuws haalden zijn maar weinig positief: relschoppers die stenen naar de politie gooiden of auto's in brand staken. Dit is niet meer staken maar vernielen. Al gaat het maar om enkele heethoofden, die al dan niet bij een vakbond aangesloten zijn, de burgers hebben wel fikse schade ondervonden. Het ging zelfs zo ver dat winkels die toch open waren op een stakingsdag, gesaboteerd werden. Kledingsstukken werden uit de rekken gehaald en op de grond gegooid.
Stakers werken niet. Werkwilligen moeten volgen. 
Stakingen mogen absoluut het recht op werken niet verhinderen. Dat is wel wat er gebeurd is. De toegangswegen tot bedrijven werden versperd en werkwilligen werden terug naar huis gestuurd. Vaak leidde dit tot heftige ruzies tussen werkwilligen en stakers. Op sommige plaatsen liep het zelfs zo uit de hand dat mensen gewond raakten. 
Bedrijven die miljoenen euros schade lijden door de stakingen is al erg genoeg. Maar dat werkwilligen, die elke cent van hun loon nodig hebben, het recht op arbeid wordt ontnomen is veel erger. De vakbonden, die werknemersvertegenwoordigers zouden moeten zijn, straffen zo een deel van hun eigen leden. De mening van de stakers wordt als het ware opgedrongen aan de mensen die wel willen werken. 
Dat werknemers die willen werken maar niet mogen omwille van stakingsacties is bij vele mensen in verkeerde aarde gevallen. Op Facebook is namelijk de groep 'Werkbond' ontstaan. Zij pleiten voor arbeidsrecht op stakingsdagen. Daarnaast vraagt de Werkbond ook voor een minimum aan openbaar vervoer op dagen dat vakbonden staken. Op slechts drie dagen hebben meer dan twintigduizend mensen zich aangesloten bij de Werkbond. 
Staken is een goed recht. Arbeid evenmin. 
Het recht dat werknemers hebben om van zich te laten horen bij bepaalde omstandigheden is een concept waar we fier op mogen zijn. Het recentelijk verloop van de stakingen is iets waar we in België absoluut niet fier op kunnen zijn. Vakbonden staakten niet om de juiste redenen. Ze speelden op de man in plaats van op de bal. Het grootste slachtoffer van deze stakingen is de werkwillige burger geworden. Werknemers die willen werken moeten hier altijd het recht toe krijgen. Staking of niet. 