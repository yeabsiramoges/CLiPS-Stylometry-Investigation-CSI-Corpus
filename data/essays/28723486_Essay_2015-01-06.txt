Er is leven na de dood. Een uitspraak die vaak religieus getint is, maar ook betrekking kan hebben op geneeskundig vlak. Postuume orgaandonatie redt vele levens. Daarom registreert België zijn inwoners automatisch als donoren. Niet iedereen blijkt even gelukkig te zijn met die maatregel, hoewel de voordelen zwaar doorwegen. Tijd voor een ideologische strijd?  
Nederlanders dienen een verklaring te tekenen indien ze organen willen afstaan na hun dood. In België zit dat anders: inwoners van dit land zijn namelijk automatisch geregistreerd als orgaandonoren, ongeacht leeftijd, geslacht, afkomst of ideologie. Elk individu mag de beslissing maken om van dit donorschap af te stappen. Toch zijn er bezwaren bij de wetgeving, hoewel de voordelen prevaleren op de nadelen. 
Orgaandonatie in België redt per jaar ongeveer duizendtweehonderd levens. Evenveel mensen staan in Nederland op de wachtlijst voor orgaanontvangst. Daarvan sterven elk jaar ongeveer hondervijftig mensen. Een groter aantal mogelijke donoren betekent een kortere wachtlijst en een kortere wachttijd, wat het aantal sterfgevallen drastisch vermindert. Het aantal sterfgevallen op wachtlijsten is sinds 2003 met dertien procent gedaald. 
De wet staat toe dat elk individu van zijn donorschap mag afstappen. Iemand die om eender welke reden bezwaar maakt, is niet verplicht zijn organen af te staan. Waarom dan de controverse? Omwille van geloof, ideologie, angst voor het mes? De mens is tot op zekere hoogte een autonomisch wezen. Mag een persoon dan niet over zijn eigen lichaam en lot beslissen? 
Geloof, ideologie, angst voor het mes. De twee eerste tegenargumenten zijn zeer persoonlijk en moeilijk te weerleggen. Het al dan niet doneren van organen is in dit geval een individuele keuze. Weliswaar een keuze die het land niet aan de hele bevolking dient op te dringen. 
In tegenstelling tot het voorgaande is de panische angst om onder het mes te gaan irreëel. Dat je na de dood een intact lichaam wenst is te begrijpen, en ook argumenten met betrekking tot overtuigingen zijn begrijpelijk. En angst die zich enkel richt tot het 'snijden in mijn lichaam' is daarentegen nogal vreemd. Je bent dood. Je voelt niets. Je bent er niet meer. In het licht van de huidige geneeskundige kennis en technologie bestaat er ook geen onduidelijkheid meer over het verschil tussen een schijndode en een dode. Een patiënt hoeft zich dus geen zorgen te maken dat dokters hem in een coma van zijn organen beroven. 
Een staat beïnvloedt het gedrag van zijn inwoners met een verplichting-tenzij-je-bezwaar-hebt-maatregel. Dat is waar. Maar sinds de invoering van de wetgeving is het aantal orgaandonoren met vijftig procent gestegen. Luiheid, twijfel, uitstelgedrag of onwetendheid kunnen ervoor zorgen dat vele mogelijke en welwillende donoren geen contract ondertekenen, waardoor de hoeveelheid donoren klink daalt. Het aantal donoren en het aantal sterfgevallen staan in een omgekeerd evenredig verband tot elkaar. Hoe minder mensen die hun organen afstaan, hoe meer doden. 
Orgaandonatie is letterlijk een zaak van leven op dood. Iemand die om individuele redenen zijn lichaam onaangeroerd wil laten, kan dat voor zichzelf beslissen. De gehele populatie terugbrengen naar een systeem van 'je kan een formulier invullen wanneer je wilt', zal daarentegen meer schaden dat baten, aangezien het een zekere daling van het aantal af te stane organen met zich meebrengt. De Belgische wet zorgt voor een grote hoeveelheid welwillenden om organen te geven. En organen geven doet leven. 