Orgaandonatie kan een wereld van verschil maken
We hebben allemaal maar één lichaam, toch kunnen we dankzij het orgaandonorschap meerdere mensenlevens redden en het verschil maken.  De wachtlijsten lijken eindeloos maar onze overheid heeft hier een stokje voor gestoken. Iedereen is voortaan orgaandonor. 
Het orgaandonorschap: voor de ene persoon is het de normaalste zaak, voor de andere persoon is het onderwerp uit den boze. Sinds een aantal jaren is in België iedereen een mogelijke orgaandonor, tenzij iemand er bezwaar tegen aantekent om het niet te zijn. Mede dankzij een  goede wetgeving omtrent het onderwerp, de inspanningen van betrokken partijen en sensibilatiecampagnes is België ondertussen in het gebied. En dat heeft vele positieve gevolgen. Dertien procent meer mensenlevens zijn al gered in vergelijking met 2003 dankzij een orgaantransfusie. Maar de vraag rijst of de verplichting tot orgaandonorschap geen beperking legt op onze keuzevrijheid?
Het antwoord op de vraag is resoluut nee. De overheid laat nog steeds de keuzevrijheid open want het is mogelijk om af te zien van deze verplichting. Maar waarom zou een individu hiervoor kiezen? Zonder het misschien zelf te beseffen, kan iedereen één of meerdere mensenlevens redden dankzij het orgaandonorschap. En dat brengt meer voor- dan nadelen met zich mee. Jaarlijks sterven er honderden mensen door verschillende oorzaken. Dit is een betreurenswaardig iets. Maar wat als we dit positief kunnen laten uitdraaien? Als we de organen gebruiken van mensen die zijn heengegaan kunnen we anderen redden. Dankzij de verplichting van de overheid  is het aantal donoren met vijftig procent toegenomen, zijn de wachtlijsten ondertussen stabiel en daalt het sterftecijfer. Bovendien kan een lichaam tot wel acht mensenlevens redden wanneer alle organen gebruikt worden. Het is dus belangrijk om ingeschreven te zijn in het Donorregister zodat snel matchen gevonden worden. 
Wanneer personen ervoor kiezen om dit niet toe te laten zijn de redenen vaak erg uiteenlopend en hangt die keuze vaak nauw samen met iemands achtergrond. Ten eerste tonen onderzoeksresultaten aan dat er een nauw verband bestaat tussen iemands geloofovertuiging de keuze tot orgaantransfusie. Vooral aanhangers van de Islam hebben het er niet zo op begrepen toont een onderzoek aan. In sommige religies dient het lichaam nog intact te zijn na de dood, om op die manier het lichaam van de ziel te scheiden. Ten tweede zijn het vaak oudere mensen die geen organen willen krijgen of geven. Ten slotte tonen onderzoeksresultaten  aan dat mensen uit de laagste sociale klasse minder bereid zijn aan het orgaandonorschap deel te nemen aan de hogere klassen. Wat opvallend is, is dat de meerderheid wel orgaandonoren wil ontvangen maar er geen wil geven. 
Misschien is dat omdat vele mensen nog steeds vraagtekens plaatsen bij het orgaandonorschap. Zo zijn sommigen bang dat het lichaam niet meer toonbaar zal zijn of bestaat de vrees dat ze nog niet echt dood zullen zijn terwijl de arts al de operatie begint. Het antwoord op zulke vragen vragen is simpel: de omgeving zal waardig afscheid kunnen nemen en de transfusie kan enkel plaatsvinden in een ziekenhuis. Het feit dat deze vragen bestaan wijst erop dat de overheid nog meer sensibilisatiecampagnes moet voeren om nog meer mensen te overtuigen. Vaak is de proces van orgaantransfusie voor de omgeving het moeilijkst, maar dan moeten we ons de vraag stellen of we zelf niet al te blij zouden zijn wanneer iemand die ons dierbaar is, hierdoor te redden valt? 
Hoewel de overheid de keuzemogelijkheid niet beperkt, is het orgaandonorschap een gevoelig onderwerp. Toch bestaat er geen twijfel over het feit dat de maatregel heel wat mensen helpt. Jaarlijks vallen er honderden doden door onder andere verkeersongelukken. DIt wil echter ook zeggen dat jaarlijks honderden mensen gered kunnen worden dankzij  die persoon. De meningen over het onderwerp zullen altijd verdeeld blijven gezien het pluralisme in onze maatschappij. Wat echter het belangrijkst is, is dat personen zich bewust zijn van het feit dat ze het verschil kunnen maken voor anderen. Wil jij niet nét diegene zijn die het verschil kan maken? 