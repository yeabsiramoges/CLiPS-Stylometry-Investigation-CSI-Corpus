Is kerncentrales langer openhouden een goede zaak?
Energievoorziening en meer bepaald kerncentrales openhouden, blijft een zeer actueel aandachtspunt. Ook wanneer er gevaar dreigt voor een stroomuitval tijdens deze wintermaanden waaien de discussie weer op. Het is een gemakkelijke en goedkope manier van energieproductie, maar niet meteen de meest duurzame noch de meest ecologische energievorm. Wat met al dat radioactiefafval en de dreiging van kernwapens? Zou de Europese Unie niet beter aansturen op milieuvriendelijke alternatieven die groene duurzame energie produceren? Of stevenen we binnenkort af op een mogelijke tweede Tsjernobyl? 
De aardbodem blijven vervuilen of kiezen voor groene duurzame alternatieven? 
Kerncentrales lijken misschien schone energie te produceren omdat ze geen broeikasgassen uitstoten, maar ze creëren wel radioactiefafval dat miljoenen jaren de aard-en zeebodem verontreinigen. Voor België alleen al komt deze hoop afval op 120 ton per jaar. We kunnen die berg afval niet blijven wegsteken. Onze natuur en de planeet gaat kapot van al dit afval. Op een bepaald moment zal er geen weg meer terug zijn, een onomkeerbaar proces. Het milieu zal dan zodanig vervuild zijn dat er niet meer op een gezonde manier geleefd kan worden. Die vervuiling zal de fauna en flora aantasten waardoor uiteindelijk de mens de gevolgen zal dragen voor het openhouden van de kerncentrales. Een werkelijke nachtmerrie. 
Gelukkig bestaan er verscheidene milieuvriendelijke alternatieven. Windmolens, zonnenpanelen, waterkrachtcentrales, golfslagenergie en nog vele andere toepassingen van groene stroom bieden een antwoord op de vraag of kerncentrales nog langer moeten blijven bestaan. Elk land kan gebruik maken van allerlei alternatieven en Europa moet meer financiële middelen vrijmaken om deze goede technieken te steunen. De Europese Unie zou een voorbeeldfunctie moeten zijn om elk land te overtuigen van de groene stroomvoorzieningen. Daarnaast zou de EU ook kunnen optreden met een centraal controlesysteem dat de lidstaten zou verplichten de normen na te leven.
Wat met de veiligheid van de bevolking?
Er zijn verschillende voorbeelden van kernrampen. Denk aan Tsjernobyl in 1986, dat nog steeds onbewoonbaar gebied is vanwege het hoge stralingsniveau. Een aantal jaren terug vond ook de ramp in Fukushima (2011) plaats. Tot op heden stroomt daar nog steeds radioactief koelingwater de zee in. Waar zal de volgende kernramp plaatsvinden? Er zijn al talrijke problemen geweest aan de kerncentrales in België. 
Ook kernwapens zijn hierdoor tot standgekomen en zijn nog steeds in omloop.
En hoelang zou het nog duren voor een terreurorganisatie een aanslag pleegt op een van die centrales? Met de aanhoudende dreigingen van bijvoorbeeld Islamistische Staat en andere terroristische groeperingen behoort zo'n aanslag tot de mogelijkheden. 
We moeten dus aan een beter leefmilieu werken en dat begint bij het investeren in groene energie. Weg met die kerncentrales! 