"Iedereen automatisch geregistreerd als donor, of toch liever keuzemogelijkheid?"
De wereld is geen eerlijke plaats. Dagelijks sterven goede, eerlijke mensen doordat hun organen het niet meer aankunnen. Voor sommigen van deze mensen, moet hun leven nog beginnen. Geeft het geen geweldig gevoel dat jij, na je overlijden, enkele van deze patiënten kan redden door je organen af te staan?

In België is er een regel die zegt dat iedereen orgaandonor is, tenzij je opmerkelijk bezwaar maakt. De vraag is nu of deze regel al dan niet gerechtvaardigd is. Heb je als persoon van vlees en bloed dan geen zeggingskracht meer over je eigen lichaam? Of is het je plicht als persoon met waarden en normen, levens te redden? 

Harde feiten
Sinds de invoering van de wet betreffende orgaandonatie is het aantal donoren enorm gestegen. In 2013 hebben alleen in België al 411 mensen hun ingewanden afgestaan. Als je rekent dat de gemiddelde donor drie organen kan afstaan, zijn hierbij meer dan 1200 levens gered. 
Deze gegevens kennen we en kunnen we niet omheen. Waar er wel veel controverse over is, is dat je enigszins verplicht bent om je ingewanden af te staan. Verschillende individuën zijn het hier niet mee eens en dat is hun volste recht. Er zijn dan ook redenen te bedenken om deze regel teniet te doen.
Het is voor nabestaanden bijvoorbeeld lastig dat zij geen tijd hebben volwaardig afscheid te nemen. Nadat je in het ziekenhuis bent overleden, wat een verplichting is voor de mogelijkheid van orgaandonatie, is er niet veel tijd voor het redden van je ingewanden. 
Doordat alles op zo'n moment snel moet gaan, zijn veel patiënten ook vaak bang voor de mogelijkheid dat je nog niet echt dood bent. Of bang dat je lichaam na de procedure misschien niet meer toonbaar zou zijn. 
Een totaal andere reden om nee te zeggen tegen orgaandonatie is het feit dat bepaalde religies en geloofsovertuigingen het gegeven van orgaandonatie simpelweg niet steunen. 
Maar eigenlijk maakt het niet echt uit wat jouw denkwijze is. Het is jouw lichaam, je bent ermee geboren en je gaat ermee dood. Als jij samen met al je organen intact, opgeborgen in je eigen lichaam, wilt begraven of gecremeerd worden, is dit volledig jouw keuze waar je geen verklaring voor hoeft af te leggen. Wel is het belangrijk dat je ook naar de andere kant van het verhaal kijkt. 

Mensenlevens redden
Uit statistieken blijkt dat veel meer mensen bereid zijn om organen te ontvangen wanneer dit noodzakelijk zou zijn, dan dat zij bereid zouden zijn om zelf ingewanden te donoren. Dit blijkt uit onderzoeken op zowel vlak van opleiding, religie, herkomst als leeftijd. Het is dan ook niet moeilijk om te zien dat hier enige sprake van hypocrisie is. Als je zelf bereid bent om organen te ontvangen wanneer dit jouw enige mogelijkheid zou zijn tot overleven, moet je toch ook begrijpen hoe noodzakelijk dit is voor andere mensen die niet jou zijn. Het leven is nu eenmaal een gegeven van geven en nemen, niet enkel van nemen. 
Wanneer je zelf overlijdt, heb je niets meer aan je organen. Waarom kan je ze dan niet afstaan aan iemand die er alles aan heeft om deze te kunnen ontvangen? Is het ook geen hartverwarmend gevoel voor de nabestaanden om te denken dat jouw overlijden niet voor niets heeft plaatsgevonden? 
Dan kampen we nog met het gegeven dat er veel mensen simpelweg niet weggelegd zijn voor orgaandonatie. Zoals eerder aangegeven, moet je in een ziekenhuis zijn overleden én je moet medisch geschikt zijn. Van de acht organen - en de acht mensenlevens daaraan verbonden - kan men gemiddeld slechts drie gebruiken. Met andere woorden, de kans is zelfs niet eens zo groot dat jouw ingewanden gebruikt kunnen worden. 

Automatische registratie
Kijk, er zijn nog veel meer argumenten om aan te tonen dat orgaandonatie de "beste" keuze is. Net zoals er evenveel argumenten zijn om dan weer aan te tonen dat orgaandonatie niet de beste keuze is. Dit maakt ook helemaal niet uit. Enkel individu mag zijn eigen mening daarover uitmaken en hoeft daar geen verantwoording voor af te leggen. 
De kwestie gaat dan ook niet over het feit of orgaandonatie al dan niet een goede zaak is. Waar het hier over gaat is of de automatische registratie al dan niet een goede zaak is. 
As we hierbij opnieuw puur naar de statistieken kijken, dan is dit effectief een "goede" zaak, aangezien er simpelweg meer menselevens gered kunnen worden. En als je toch je redenen hebt om hier niet mee in te stemmen, kan je je heel makkelijk af de donorlijst halen.

Orgaandonatie is voor veel patiënten gewoonweg noodzakelijk voor een (menswaardig) bestaan. Door middel van de automatische registratie kunnen meer mensen gered worden en zijn mensen die er op zich niet echt een bepaalde mening over hebben, donor. Als je er om welke reden dan ook toch een bezwaar op hebt, kan je op enkele minuten tijd jouw automatische registratie teniet doen. 
Uiteindelijk ben jij nog altijd de baas van je eigen lichaam.