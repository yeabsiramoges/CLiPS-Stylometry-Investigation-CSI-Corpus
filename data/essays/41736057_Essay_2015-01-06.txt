Een goed hart alsjeblieft

We laten graag ons goed hart zien door af en toe een handje toe te steken en mensen in nood te helpen. Maar geldt dat ook als iemand op sterven ligt en we die persoon alleen kunnen redden door een van onze eigen organen te doneren?
België is, samen met Kroatië, koploper wat betreft het aantal donoren. Zo is het percentage van het aantal gestegen met 50% t.a.v. 2013. Aan de basis van dit succes ligt een goede wetgeving, heel wat inspanningen en een aantal sensibilisatiecampagnes zoals de Beldonorcampagne. 
Wie doneert organen en wie ontvangt ze? CBS startte een onderzoek op en vond enkele opvallende zaken. Allereerst zijn mensen met een hoog opleidingsniveau sneller geneigd om organen te doneren dan ze te ontvangen, in tegenstelling tot mensen met een laag opleidingsniveau die sneller organen accepteren dan doneren. Verder geven mensen zonder een uitgesproken geloof sneller toe om donor te zijn of om organen zelf te ontvangen dan mensen die gelovig zijn. Ten slotte is er ook nog een verschil terug te vinden tussen verschillende leeftijdscategoriën. Zo zijn mensen tussen 25 en 35 jaar sneller geneigd om organen te doneren en zullen de mensen tussen 35 en 45 of 45 en 55 jaar sneller toegeven om organen te ontvangen. 
Om als donor op te treden, moet je natuurlijk niet dood zijn. Ook levende mensen kunnen organen af staan zonder daar zelf nadeel van te ondervinden. In 2014 waren er 411 donors waarvan 105 levenden. 
Levens redden, er is geen beter gevoel dan dat. In ons kleine landje is iedereen automatisch geregistreerd om donor te zijn. Dit is positief, want zo wordt het aantal zieken grotendeels opgevangen: meer dan 1000 patiënten stonden in 2013 op de wachtlijsten en het sterftecijfer op deze lijsten daalt steeds meer, deels door het toenemende percentage van het aantal donors. 
Er zijn heel wat pro's verbonden aan orgaandonatie zowel voor jezelf en je nabestaanden als voor derden, de patiënten. Het belangrijkste: je redt levens! Verder bespaart de registratie in het Donorregister je nabestaanden een belangrijke beslissing op een emotioneel moment. Als alle organen van een donor medisch geschikt zijn, kan een donor acht levens redden. Gemiddeld doneert een donor drie organen en zo redden alle orgaandonors samen jaarlijks de levens van ongeveer 1200 patiënten. Uiteraard worden deze organen alleen maar toegewezen aan de meest urgente patiënten die het nieuwe orgaan met respect behandelen. Rokers en alcoholisten die de regels overtreden en nog steeds roken of drinken tijdens de wachtperiode, worden niet op de wachtlijst geplaatst. 
Natuurlijk heeft elk verhaal niet alleen pro's, maar ook contra's. Zo zijn veel mensen bang voor het snijden dat gebeurd in het lichaam en vrezen ze dat het nadien niet meer toonbaar is. En wat als je nog niet echt dood bent als ze de organen eruithalen? Uiteraard wordt dit wel op voorhand grondig gecontroleerd dus hierover moet je je geen zorgen maken. Ook bestaat er de bezorgdheid dat nabestaanden geen afscheid kunnen nemen van de overledene, maar na de operatie wordt het lijk weer dichtgemaakt en vrijgegeven. De nabestaanden kunnen dan een begrafenis regelen en rustig afscheid nemen van hun familielid of vriend.
Je weet niet wat je te wachten staat en die onzekerheid maakt de belevenis voor alle betrokken partijen griezelig. Desondanks is angst, paniek of bezorgdheid helemaal niet nodig: levende donors kunnen perfect functioneren met een bepaald orgaan minder en de overledene krijgt nog steeds een menswaardig afscheid. 
