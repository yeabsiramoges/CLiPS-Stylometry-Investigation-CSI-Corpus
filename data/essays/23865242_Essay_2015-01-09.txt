De promillegrens voor jonge chauffeurs moet naar omlaag
Ik ben geen gevaar op de baan!
Veiligheid in het verkeer is van uitermate belang om dodelijke ongevallen te voorkomen. Het zijn vooral bestuurders tussen 16 en 24 jaar oud die hierbij betrokken zijn. Wat is de verklaring hiervoor? Wat verhoogt dit risico nog meer? Wat maakt hen zo levensgevaarlijk op de baan?
Ten eerste klinkt dronken rijden bij de meesten waarschijnlijk niet vreemd in de oren. Het gebeurt namelijk regelmatig dat jongeren na een avondje uit de auto instappen. Beter zelf rijden dan een taxi te betalen, niet? Allicht denken ze op dat moment niet na over de mogelijke, desastreuse gevolgen. Aangezien hun reactievermogen sterk zal vertragen, is de kans op een auto-ongeval veel groter dan normaal. Het installeren van een alcoholslot zou dus zeker een goed idee zijn. De bestuurder zou enkel kunnen vertrekken wanneer hij of zij niet gedronken heeft en dus klaar is om de baan op te gaan.
Om feestende bestuurders te waarschuwen, zijn er vervolgens tal van organisaties die reclamecampagnes voeren. Zij willen de verkeersveiligheid extra bevorderen. De sensibiliseringscampagnes van BIVV zijn bijvoorbeeld bedoeld om jongeren te prikkelen en dus dronken rijgedrag te voorkomen en uit te sluiten. De campagnes kunnen een choquerend beeld creëren, maar juist dat zorgt dat ze effectief zijn. Daarboven heeft BIVV enkele promotieacties gedaan op evenementen, waarbij jongeren interactief kunnen deelnemen aan een quiz. Die toont hen wanneer de reactiesnelheid vertraagt en wat hiervan het gevaar is. Hiermee wil de organisatie de extreme, maar wel realistische, gevolgen in het licht plaatsen.
Bovendien probeert de politie jongeren af te schrikken door voldoende ademtesten af te nemen tijdens politiecontroles. Tevergeefs, want zelfs hiervoor bestaat er tegenwoordig een applicatie die dit ondermijnt door de actieve posten te melden via een sms-bericht. De controles zijn voor velen slechts een risico dat ze liever nemen, met de bijhorende geldboete, in plaats van een taxi te betalen.
Ten tweede speelt gsm-gebruik een cruciale rol bij ongevallen. Jongeren zijn sterker geïntegreerd in de wereld van sociale media dan volwassenen. Een Facebookbericht openen achter het stuur is voor hen niet vreemd. Ook een oproep beantwoorden gebeurt regelmatig. Het is een fabeltje dat handsfree bellen de reactiesnelheid niet vermindert. Bellen in de auto is sowieso niet veilig.
Stel je voert een aangenaam gesprek met je vriendin tijdens een accordeonfile. Zal je reactievermogen dan even snel zijn dan anders? Het telefoneren zorgt voor een afleiding waardoor dit, in combinatie met rijden, niet veilig is. Het is van uitermate belang om steeds oplettend te zijn in de auto, vooral tijdens het bumperrijden. Een gaspedaal niet snel genoeg induwen, kan fataal zijn en gebeurt vaak onverwachts.
Ten derde hebben jongeren voldoende nachtrust nodig. Vermoeidheid speelt mede een rol bij de veroorzaking van ongevallen. Een nachtrust van minimum zeven uur is toch wel aan te raden. Als je je onpasselijk of moe voelt, is het belangrijk om tijdig te stoppen met rijden. Een zogenaamde 'powernap' van 20 minuutjes kan je al doen beter voelen. In zo'n situatie is het dus verstandig om even aan de kant te stoppen en tot rust te komen. Jongeren denken dit vaak op te lossen met energiedranken zoals Red Bull of Monster, maar die geven enkel een gevoel van oplettendheid. 
We kunnen stellen dat de reactiesnelheid daalt, zowel bij het drinken van alcohol als tijdens het bellen achter het stuur of het ervaren van een vermoeid gevoel. Het probleem is dat jongeren dit meestal niet beseffen. Als jij als bestuurder in contact komt met een dodelijke ongeval veroorzaakt door jouw vertraagd reactievermogen, zou je dit voor de rest van je leven willen meedragen? Betaal dan toch maar even die taxi!