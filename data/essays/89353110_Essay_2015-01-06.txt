Iedereen automatisch geregistreerd als donor, of toch liever keuzemogelijkheid?

In België wachten duizenden mensen op een nieuw orgaan. De meeste onder hen worden snel geholpen, anderen moeten maanden, soms jaren wachten op een geschikt donororgaan. Voor sommigen komt zelfs alle hulp te laat. In andere landen is orgaandonatie ook een veelbesproken topic, maar toch lijkt nog niet iedereen overtuigd. Stel dat  iedereen zich automatisch zou laten registreren als orgaandonor, dan kunnen er in de toekomst steeds meer mensen gered worden. Misschien staat binnenkort uw leven op het spel. Dan wilt u ongetwijfeld ook geholpen worden. 
Orgaandonorschap in cijfers
In ons land is iedereen automatisch geregistreerd als donor, tenzij je daar zelf bezwaar tegen aantekent. Het aantal orgaandonoren is in België dus vrij gunstig. In 2013 bijvoorbeeld, stonden 411 mensen organen af. Als je weet dat één donor gemiddeld 3 organen afstaat, wilt dat zeggen dat er in dat jaar, met 1233 organen, ongeveer 1200 mensenlevens gered werden. 
De situatie in België is vergelijkbaar met die in Kroatië. Beide landen zijn namelijk koplopers wat betreft het aantal donoren. Het hoge aantal is vooral te danken aan een goed georganiseerde wetgeving en veel sensibiliseringscampagnes. De laatste jaren zijn er verschillende pogingen gedaan om orgaandonatie in een positief daglicht te stellen en die inspanningen werpen duidelijk hun vruchten af. 
Bij onze noorderburen is er geen sprake van een automatische registratie. In Nederland moet je m.a.w. zelf voor je registratie als orgaandoner zorgen. Dergelijke registratie brengt heel wat administratie met zich mee, en het blijkt dat mensen zich daar vaak door laten afschrikken. Dat is erg jammer als je weet dat er in Nederland ongeveer 150 mensen per jaar sterven per jaar, wegens gebrek aan donororganen. 
Wie kan orgaandonor zijn? 
Het administratieve aspect is helaas niet het enige dat mensen tegenhoudt. Het is namelijk goed mogelijk dat iemand die zich registreert als donor,  uiteindelijk niet geschikt blijkt. 
Om organen te kunnen doneren moet je in de eerste plaats medisch geschikt zijn. Je mag dus bijvoorbeeld niet lijden aan hart - of vaatziekten of andere ziekten zoals aids of kanker. Bovendien kan je natuurlijk ook geen organen afstaan als deze aangetast blijken door een ongezonde levensstijl (roken, drinken, drugs). In de tweede plaats kan je slechts organen doneren als je overlijdt in een ziekenhuis. Wie bijvoorbeeld omkomt bij een auto-ongeluk wordt meteen geschrapt. 
Deze twee eenvoudige vereisten zorgen er natuurlijk voor dat de mogelijkheden om orgaandonor te worden beperkt blijven. Een versoepeling van de tweede regel zou misschien dit probleem deels kunnen oplossen. De doodsoorzaak is uiteindelijk minder belangrijk dan het feit dat een persoon gezonde organen kan doneren. 
Wie wilt doneren? 
Naast het feit of iemand medisch kan doneren, speelt natuurlijk ook de wil van de mogelijke orgaandoner een grote rol. 
Uit onderzoek in 2010 is gebleken dat jongeren tussen de 18 en 25 het minst interesse tonen in orgaandonatie. Ze zijn zich er van bewust dat orgaandonatie bestaat, maar lijken niet echt overtuigd van de rol die zij in dat proces kunnen spelen. Ze houden zich waarschijnlijk liever bezig met het heden en denken daarbij niet vaak aan de toekomst. 
Volwassenen tussen 35 tot 55 jaar zijn zich meer bewust van de toekomst en zijn automatisch ook meer bezig met gezondheid. Het valt dan ook op dat mensen in deze leeftijdscategorie het meeste interesse tonen in orgaandonatie. Ook bij mensen vanaf 65 jaar en ouder is er een grotere interesse in het afstaan van organen.
Andere redenen voor of tegen orgaandonatie? 
Er zijn een aantal argumenten tegen orgaandonatie, vooral vanuit godsdienstig perspectief. Zo zijn er sommige mensen die geloven dat de ziel en het lichaam van een overledene samen moeten blijven, ook na het overlijden. Een orgaandonatie zou betekenen dat de ziel van de overleden persoon verder leeft in het lichaam van iemand anders en dat blijkt voor velen een struikelblok. Ook verwondingen of littekens op het lichaam van de donor vormen vaak een probleem. Toch is dit argument verwaarloosbaar is. Families kunnen namelijk op voorhand afscheid nemen van de overleden patiënt en worden dus nadien niet geconfronteerd met eventuele littekens of snijwonden. 
Ondanks deze tegenargumenten, blijft er één stevig argument voor orgaandonatie over: de overlevingskans van iemand anders vergroten. Nabestaanden van de overledene geloven dat hun familielid verderleeft in de donorpatiënt en vinden bovendien troost in het geluk van die persoon. Orgaandonatie is een mooi gebaar dat families dichter bij elkaar brengt. 
Iedereen donor
Orgaandonatie redt levens. Om die conclusie waar te maken is een automatische registratie  de beste oplossing. Op die manier bestaat er een lijst met daarop het grootste aantal mogelijke donoren. Wie zich echt niet in een orgaandonatie kan vinden, kan zijn registratie zonder meer ongedaan maken. Het blijft een eigen keuze, maar met betere resultaten. 