Kerngezond?
De ramp in Tsjernobyl zit in ons geheugen gegrift, maar hebben we er veel uit geleerd? In 2011 gebeurde net hetzelfde in Japan, maar dan erger. De kerncentrales in België verouderen, maar we nemen er blijkbaar geen afstand van. Kernenergie wekt energie op, maar tegen welke prijs?

De eerste keer dat de mens zich ging bezighouden met radioactieve stralen, uranium en kernenergie heeft een Nobelprijs opgeleverd. Het getrouwde stel Curie onderzochten de eigenschappen van uranium in de 19de en 20ste eeuw. Voor hun verdiensten hebben ze dan ook een Nobelprijs gekregen. Sinsdien wisten we wat we ermee konden doen en wat niet. Jaren later zijn ze door kanker, die veroorzaakt werd door de blootstelling aan radioactieve stralen, gestorven. Dood en verderf lijken wel eigen te zijn aan atoomenergie. Denk maar aan Tsjernobyl in 1986 en Fukushima in 2011. Ook de atoombom heeft voor  veel ophef en angst jegens kernenergie gezorgd. Een stad met 100 000 inwoners werd in één seconde van de kaart geveegd. 

Atoomenergie zorgt niet enkel voor menselijk leed, ook de natuur moet eraan geloven. De omgeving rond Tsjernobyl is geëvolueerd tot een freakshow. Dieren, planten en bomen zijn misvormd en dat zal zo ook blijven tot in het eind der tijden. Kernafval doet er namenlijk miljoenen jaren over om zijn stralingswaarde te verliezen. Een klein land zoals België produceert ongeveer 120 ton kernafval per jaar. De beroemde "olifantenvoet" in de kerncentrale van Tsjernobyl (een klomp kernafval) zorgt ervoor dat alle electronische goederen in de buurt tilt springen. Wat zou er dan gebeuren met een mens? De kans is dus zeer klein dat dit ooit opgeruimd wordt. Niet enkel de kerncentrale zelf, maar het hele gebied errond is doordrenkt met radioactieve straling. Een kernramp in België zou een groot deel van het land onbewoonbaar maken. En dat is nu net iets wat we niet willen.

Desalniettemin heeft kernenergie ook voordelen. De rook die uit de torens van de kerncentrales komt, is niet schadelijk voor de natuur, het is simpelweg water dat verdampt. Ook het bestandsdeel dat de kerncentrales doet draaien, uranium, zal ons nog vele jaren dienen. Uranium is in de eerste plaats een goedkope brandstof, omdat het volop in de grond aanwezig is. Is dat dan een reden te meer om vast te klampen aan kernenergie? Neen, het blijft vervuilend. Het water dat gebruikt wordt om de uranium-staven af te koelen worden doodleuk in een rivier geloosd. Zo komen er radioactieve bestandsdelen in de natuur terecht, al dan niet met fatale gevolgen voor de fauna en de flora. En goedkoop is het ook niet, België heeft al 28 miljard euro uitgegeven aan haar kerncentrales. De laatste kerncentrale in Doel moet tegen 2025 sluiten, maar de overheid zal dit niet laten gebeuren omdat er waarschijnlijk een miljoenenhandel achterzit. De regering zal nieuwe reactoren en machines moeten kopen om de centrales optimaal te houden. Niemand vraagt naar de kostprijs, omdat dit allemaal, "voor de veiligheid", geheim moet blijven.

Er zijn genoeg redenen om kernenergie af te schaffen, dus moeten we op zoek gaan naar een nieuwe bron van energie. Uranium zal ooit uitgeput geraken en het afval zal miljoenen jaren de aarde contamineren. Daarom is het dus voor onze aarde beter om een milieu-vriendelijke manier te vinden die ons energie oplevert. De vier elementen (vuur, lucht, water en aarde) kunnen ons van dienst zijn om energie op te wekken. Vuur is uiteraard uitgesloten omdat verbranding enkel bijdraagt aan de klimaatopwarming. Maar de aarde is niet de enige met "vuur". De zon is een bol energie, en dat moeten we optimaal benutten. In de Verenigde Staten zijn er zonnepanelen (enkele voetbalvelden groot) die ongeveer 420 000 gezinnen per jaar voorzien van energie. Ook windenergie wordt al sinds het begin der tijden gebruikt, zo heb je de bekende Hollandse molens die onze noorderburen jaren hebben gediend. De wind levert ons al 2,7% energie op per jaar. Water loopt iets achterop met een kleine 1,6%. Maar dat mag ons niet in de weg staan, meer dan de helft van de planeet bestaat uit water dat we kunnen gebruiken voor allerlei doeleinden. Zo hebben enkele Arabische landen pompen aan de kustlijn geplaatst om drinkbaar water te generenen. Met enkele investeringen kunnen we dit dus uitbreiden en snelle, milieu-vriendelijke energie opwekken. 

Kernenergie is snel en gemakkelijk maar weegt dat op tegen de schadelijke stoffen? Hernieuwbare energie is de toekomst, voor ons en onze planeet. Als de kast naar Narnia zou bestaan, konden we ons radioactief afval kwijtgeraken. Maar dat is nu eenmaal fictie.