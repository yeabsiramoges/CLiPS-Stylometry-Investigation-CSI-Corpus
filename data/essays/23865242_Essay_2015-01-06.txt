Is staken een goed recht of moet het verboden worden omdat het de economie schaadt?

De staking van maandag 15 december heeft heel wat onrust veroorzaakt. Tal van Belgische inwoners namen hieraan deel als verzet tegen de beslissingen, onder andere in verband met pensioens-besparingen, van de nieuwe federale regering. De staking bracht exentrieke gevolgen met zich mee, maar was deze dag deugdzaam voor ons land?

Verstoring buitenlandse handel
Allereerst was er een verstoring van het internationaal vliegverkeer op de luchthaven van Zaventem. Vluchten werden afgelast en er liepen ellenlange vertragingen op. Ook de haven van Antwerpen liet geen schepen meer uitvaren. Transportbedrijven konden bepaalde leveringen niet tijdig vervoeren, waardoor buitenlandse bedrijven gedesoriënteerd raakten. Tijdens de staking stagneerde de economie in ons land en lag de buitenlandse handel stil. België kreeg hierdoor een economische achterstand die zelfs internationaal te voelen was.
Doordat het belang van de dienstensector is toegenomen, voelen burgers en consumenten de stakingen van tegenwoordig meer dan vroeger. Reizigers met buitenlandse bestemmingen of zij die terugkeerden van een vakantieoord bijvoorbeeld, konden pas de dag erna een vlucht nemen. Ook voor hen zorgde dit voor organisatorische problemen. 
De buitenlandse logistiek en vervoersmethoden zijn onmisbaar aspecten in onze economie, en België in het algemeen, en dit is duidelijk te merken na een nationale stakingsdag.
Blokkage binnenlands verkeer
Niet enkel bij het buitenlands verkeer, maar ook endemisch ondervonden we problemen. Zowel treinvertragingen bij de NMBS als afgelast tram- en busverkeer bij De Lijn zorgden voor ergernissen bij de personen die wél aanwezig wouden zijn op het werk. Op autosnelwegen lieten voorstanders van de staking blijken hoe toegewijd ze waren door zelfs blokkages aan enkele afritten te plaatsen, waardoor het verkeer helemaal niet vlot verliep. Ze verzorgden de voorbijgangers met lekkere versnaperingen en entertainden hen met een vrolijk deuntje, maar vergaten zo vaak waarom ze staakten. Of het nu om hogere looneisen, extralegale voorwaarden of werkomstandigheden is, ze blokkeerden het gehele verkeer.
Verder kwamen onderwijsinstellingen door deze verkeersverstoringen in de problemen. In de middelbare school moesten leerlingen die dag normaliter examens afleggen. Sommigen kwamen niet opdagen, vaak omdat ze geen andere keuze hadden, waardoor de leerkrachten de examens moesten verplaatsen. Enkele scholen waren hierop voorzien en voorbereid, maar toch bracht dit veel onrust teweeg.
Sociale opstand
Van onrust was er vervolgens vooral sprake in de nationale hoofdstad Brussel. Hier waren die dag sociale rellen ontstaan. Mensen die deelnamen aan de staking kwamen in opstand op straat. Soms ging het zelfs zo ver dat ze auto's omver gooiden en in brand staken. Politieagenten moesten in actie schieten en gebruikten hierbij schaamteloos hun knuppels. Zij keken na verloop van tijd zelfs niet meer om of de personen rebellen of toeschouwers waren. Ook aan werkplaatsen op industrieterreinen ontstonden rellen, waarbij de politie na verloop van tijd zelfs niet meer ingreep, wetende dat ze in de minderheid waren. De nationale staking trof onschuldige derden wat niet moreel gerechtvaardigd is.
Achteraf werden zowel stakers als politieagenten gepersecuteerd, en dit eigenlijk om banale redenen. Er zijn die dag verschillende meningen omtrent de staking ontstaan die uitten in sociale ruzies. Ten slotte zijn er frustraties naar elkaar geprojecteerd wegens andere politieke voorkeuren of geloven, wat de vrede niet behouden heeft.

Het is duidelijk dat een staking zoals deze niet veel goeds teweegbrengt. De logistiek van België lag 24 uur stil. Ook de economie, technologie en internationalisering lijdde hieraan. Toch toonde een talrijke opkomst van inwonenden dat we zo'n opstand niet kunnen verbieden. Ter conclusie sluiten we aan bij de, na het lezen van dit opiniestuk, logische redenering van topeconoom Paul De Grauwe, professor aan de London School of Economics, "Stakingsrecht is een wapen met weinig effect, maar met veel schade tot gevolg".