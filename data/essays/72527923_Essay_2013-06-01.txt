Waar de Dollemina's tientallen jaren terug streden om 'baas in eigen buik' te zijn. Zo strijden feministen vandaag de dag voor meer vrouwen aan de top, weg met het glazen plafond! Zij vinden dat vrouwen gediscrimineerd worden als het gaat om arbeidsplaatsen aan de top. Volgens hen staan mannen nog veelste vaak aan de top en ambitieuze vrouwen lopen nog dagelijks tegen het figuurlijke glazen plafond aan. Mannen geven geen kans aan succesvolle vrouwen omdat ze bang zijn zelf van hun troon te worden gestoten. Hierdoor onstaat er  een wig tussen het aantal mannen en het aantal vrouwen in de top. Dit is volgens menigeen een kwalijke zaak. Nu wordt er nagedacht over het invoeren van een quotum met betrekking tot het verdelen van arbeidsplaatsen tussen mannen en vrouwen. Is deze vorm van positieve discriminatie een goede oplossing om zo meer vrouwen aan de top te krijgen?
Ten eerste kunnen we stellen dat Europarlementarier Nelie Kroes niet geloofd in het hanteren van een quotum. Kroes is hèt voorbeeld van een succesvolle carrièrevrouw en een feministe in hart en nieren. Daarbij komt nog dat ze een bikkelharde tante is, die haar mannentje weet te staan. Misschien is dat laatste aspect wel de reden waarom ze aan de top is gekomen. Menig vrouw is niet opgewassen tegen de harde, mannelijke, zakenwereld. In een interview in de JAN! geeft ze ook aan dat ze niet over een nacht ijs gaat, alleen al om het feit ze zij zich als vrouw extra moet bewijzen. Maar dat is niet het enige, als je als vrouw zijnde echt de top wilt bereiken moet je dingen opofferen. Zo ook zaken aangaande het moederschap. Part-time werken zit er veelal niet in, en je rol als moeder wordt op een andere manier ingevuld. Dit zijn wel belangrijke aspecten van een carrièrevrouw waar je als vrouw tegen op gewassen moet zijn. Daarom gelooft zij ook niet in het invoeren van een quotum. Hoe graag zij ook meer vrouwen belangrijke posities ziet bekleden, geeft ze tegerlijkertijd ook aan dat een vrouw meer moet hebben dan alleen ambitie. Ze moet opgewassen zijn tegen de uitdagingen en beproevingen waar ze in deze mannenwereld aan bloot wordt gesteld. 
Daarnaast heeft positieve discriminatie ook andere negatieve gevolgen. Ter illustratie is  Zuid-Afrika een goed voorbeeld. In Zuid-Afrika maken ze ook gebruik van dergelijke quota, in deze situatie gaat het om het percentage zwarte Afrikanen binnen bedrijven of onderwijsinstellingen. Bedrijven en scholen nemen verplicht een bepaald percentage zwarte Afrikanen aan. Waar de Afrikanen hierbij tegenaan lopen is het feit dat blanken en Afrikanen die niet zwart genoeg zijn, worden buitengesloten of afgewezen ondanks hun capaciteiten. Er wordt alleen maar naar de hun huidskleur gekeken en niet naar de kwaliteiten van de mensen. Hierdoor worden talenten aan de kant gezet en krijgen mensen met mindere kwaliteiten wel een kans. Een typisch geval van een goed bedoeld idee met een zorgwekkende uitwerking. 
Ten derde zal deze vorm van positieve discriminatie ook andere vormen van discriminatie in de hand werken. Nelie Kroes haalde al aan dat zij zich erg moest bewijzen, zelfs zonder dat de quotum-regel bij haar van toepassing was. Dit zal na instelling van deze regel alleen maar erger worden voor vrouwen die in de toekomst posities in de top gaan bekleden. Zij lopen  een groot risico om met scheven ogen aangekeken te worden en zal er hoogstwaarschijnlijk het vooroordeel heersen dat zij niet genoeg capaciteiten bezitten maar alleen zijn aangenomen omdat zij van een ander geslacht zijn. Deze sfeer zal niet ten goede komen voor de productiviteit en prestaties van een bedrijf. Op deze prestaties worden vrouwen ook beoordeeld. Op basis van deze minder goede prestaties zal worden geconcludeerd dat vrouwen aan de top geen succes zijn, waardoor het erg aannemelijk is dat er een weerstand ontstaat tegen vrouwen op belangrijke posities binnen een bedrijf. Erg zonde, aangezien genoeg vrouwen zijn die deze druk wel aankunnen. 
Al met al kunnen we concluderen dat het hanteren van quota geen oplossing is voor het probleem. De enthousiaste Dollemina's van tegenwoordig moeten een stapje terug doen wat beteft het hanteren van deze quota. Vrouwen zullen eerder met de nek worden aangekeken en er wordt niet meer objectief gekeken of de desbetreffende persoon werkelijk bij de functie past. Veelal zal de functie aan een vrouw worden gegeven omdat ze een vrouw is, en niet omdat haar kwaliteiten beter zijn dan die van de mannelijke concurrent. Een dergelijke situatie lijkt erg op die van de aangehaalde situatie in Zuid-Afrika en dit is natuurlijk niet gewenst. Een toename van het aantal vrouwen aan de top blijft de komende tijd dan ook een utopie. Om eerlijk te zijn is dat maar goed ook, want als feministes willen wij toch op onze kwaliteiten worden beoordeeld en niet op onze vrouwelijke vormen? Er kan dan ook gesteld worden dat 'meer vrouwen aan de top op,' een mooi doel blijft om naar naar te streven. Zolang succesvolle vrouwen als Nelie Kroes in het nieuws blijven komen, zullen uiteindelijk ook de mannen geloven dat wij aan de top een meerwaarde zullen vormen voor het bedrijfsleven. Dan hebben we die quota helemaal niet meer nodig!