SONJA KIMPEN ONDER DE LOEP: IS EEN GEZOND LEVEN ECHT ZO FANTASTISCH? 
Overal waar je vandaag de dag kijkt, zie je advertenties voor een gezonder leven: diëten, sporten, ... Er wordt aan alle kanten promotie gevoerd voor een gezonde levensstijl, onder andere in boeken of tijdens televisieprogramma's. We kunnen ons dan de vraag stellen of een gezonde levensstijl ook daadwerkelijk zorgt voor een beter leven. Voelen we ons werkelijk beter wanneer we elke week enkele uurtjes gaan zweten in het sportcentrum? Worden we echt gelukkiger van gevarieërde maaltijden? Helpt het ons om elke keer dat we iets willen eten, eerst te kijken welke voedingsstoffen er precies inzitten en hoeveel caloriën iets bevat? Gezond leven zorgt effectief voor een beter leven, al is het niet allemaal zo eenduidig als het lijkt. 
Een eerste belangrijk onderdeel van een gezonde levenstijl is sport. Elke week een aantal keer gaan joggen in het park of wat gaan sporten in het sportcentrum heeft ongetwijfeld een positieve invloed op onze levenskwaliteit. Het feit dat sport je leven verbetert en verlengt is al in verschillende studies bewezen. Een recente studie wees uit dat iemand die ongeveer drie keer per week gaat joggen, een aanzienlijk aantal jaren langer zal leven dan iemand die (bijna) nooit sport. Ook word iemand die geregeld sport minder snel ziek dan iemand die dit niet doet. Bovendien geven onze hersenen endorfines af wanneer we sporten. Deze endorfines zorgen voor een goed gevoel,dat vergelijkbaar is met het gevoel dat je krijgt van bepaalde drugs. We kunnen er dus niet omheen: sport zorgt voor een betere uithouding, een gezond lichaam en een goed humeur!
Naast het gezonde aspect van sport is ook het sociale aspect niet te overzien. Iedereen kent het gevoel wel: je bent alle dagen zo druk bezig, dat je bovenop het werk of school geen tijd meer hebt voor vrienden en/of vriendinnen. Het gevolg van onze drukke schema's is dat enkele uurtjes per week gaan tennissen met een paar vriendinnen of gaan squashen met de jongens van de voetbal enorm goed kan zijn voor ons sociale leven. Door te sporten met vrienden koppel je het leuke aan het onaangename en zorg je op twee manieren voor een beter leven. Leuk toch? 
Het volgende belangrijke onderdeel van een gezond levensstijl is een evenwichtig en gevarieeërd voedingspatroon. Gezonde eetgewoonten zijn absoluut voordelig voor onze levenskwaliteit. Wanneer we erop letten dat we elke dag een voldoende aantal caloriën binnenkrijgen en niet teveel voedingswaren uit dezelfde categorie, zullen we ongetwijfeld een positief effect waarnemen op ons humeur. Door gevarieërd te eten zorgen we ervoor dat ons lichaam de energie krijgt die het nodig heeft en daardoor gaan we ons automatisch beter voelen en meer energie krijgen. Meer energie en een beter humeur zorgen voor meer levenslust. Iemand die vollop zin heeft in het leven, zal vanzelf beter presteren op school of op het werk. En is dat niet iets dat we allemaal wel willen?
We zien dus duidelijk dat sport en een goede voeding een positief effect hebben op ons leven, maar we moeten toch een belangrijke kanttekening maken bij deze vaststelling. Het is goed wanneer je bewust bezig bent met gezond eten en sporten, maar het is heel belangrijk ervoor te zorgen dat het geen obsessie wordt. We zien het vaak genoeg in de media of het dagelijkse leven: meisjes/vrouwen die aan anorexia of een andere eetstoornis lijden, jongens/mannen die tot het uiterste gaan en soms zelfs ver daar voorbij om een gespierd lichaam te krijgen, .... Het spreekt vanzelf dat zulke obsessies absoluut niet gezond zijn en de levenskwaliteit negatief beïnvloeden.
Uiteindelijk valt het niet te betwisten: een gezonde levenstijl heeft een positieve invloed op je leven. Door elke week te sporten, zorg je voor meer energie en een betere uithouding en je krijgt er bovendien nog eens goed gevoel van! Een gebalanceerd voedingsplan zorgt ervoor dat we de juiste voedingsstoffen binnenkrijgen om ons lichaam optimaal te laten functioneren. Het enige addertje onder het gras is dat we moeten opletten dat we niet te obsessief bezig gaan zijn met die gezonde levenstijl. Dit heeft alleen maar een negatief effect op ons leven. De gulden middenweg zoeken is de boodschap, dus trek gauw je loopschoenen aan en ga een halfuurtje joggen! 
