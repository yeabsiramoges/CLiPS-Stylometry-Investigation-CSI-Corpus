Beperkt de vrijheid ons of maken beperkingen ons vrij?
In de verenigde staten is er een paar weken terug een nieuwe televisiereeks aangevangen, "The 100". Het gaat over een hondertal jongeren die terug naar de Aarde gestuurd worden om te testen of deze al terug bewoonbaar is na een nucleaire oorlog. Vanaf het moment dat ze geland zijn heerst er een volledige vrijheid en chaos. Binnen de eerste week zijn er al meer dan twintig tieners gesneuveld door belachelijke stommiteiten, die heel simpel voorkomen hadden kunnen worden door een paar simpele regeltjes. 
In de meeste samenleving is er daarom ook een consensus over de meest gangbare normen en waarden. Sommige daarvan zijn door de overheid vastgelegd en andere zijn door de jaren heen sociaal aanvaardbaar geworden. Zo is er al meteen een verschil duidelijk; regels die we onszelf opleggen en regels die ons worden opgelegd door de overheid.
Wettelijke beperkingen zijn afdwingbaar en ze zijn er voor verschillende redenen. Ze zorgen ervoor dat mensen uit alle hoeken van de samenleving een plek hebben in de maatschappij. De wet beschermt zijn constituenten ook; door vast te leggen hoe je iemand wel of niet mag behandelen, wat het beste is voor de gezondheid en hoe de welvaartstaat geregeld moet worden. Één van van de belangrijkste bijwerkingen hiervan is dat het conflict weghaalt tussen burgers.
Een eerste voorbeeld hiervan is de wet tegen het roken in openbare gebouwen, cafe's en restaurants. Ja, dit is een beperking voor diegene die effectief roken maar het geeft ook een enorme vrijheid voor de niet-rokers en een winst voor de overheid. Door deze maatregel zijn de voormalige meerokers beschermd tegen schadelijke stoffen en zijn er ook minder slachtoffers van longkanker. Dit maakt vooral een verschil in de jaarlijkse kosten die in de gezondheidszorg gemaakt worden.
Een ander sprekend voorbeeld zijn de wettelijke voorwaarden rondom tewerkstelling. Minimum lonen zijn vastgesteld, gestandaardiseerde wettelijke contracten zijn vastgelegd en alles rond mogelijke arbeidsongevallen is  geregeld. Dit is niet om zomaar gedaan om zoveel mogelijk controle te hebben op een samenleving maar om de werknemers die deze maatschappij dragen te ondersteunen; om hen een wettelijk kader te geven om op terug te vallen. 
De belangrijkste beperking die de overheid ons heeft opgelegd, moet toch wel de verplichting zijn om onderwijs te volgen. Hier in België is dat tot achttien jaar, wat normaal gezien overeen komt met het middelbaar. Het is tegenwoordig niet meer te  onderschatten hoe belangrijk het wel niet is om minstens dat diploma in handen te hebben. Voor die reden zijn er ook zaken zoals eindtermen opgesteld voor elk leerjaar zodat, in een ideaal scenario,  geen enkel student er tussen uit valt. 
Sociale beperkingen zijn normen en waarden die de overheid ons niet kan opleggen. Deze zijn door de geschiedenis heen langzaam gevormd en zijn voor elke maatschappij anders. Sterker nog, de inherente normen en waarden van een samenleving beïnvloeden veelal de officiële wetgeving zoals we die vandaag kennen. Deze sociale regels kan je zien als een soort gids hoe je te gedragen en wat toegelaten is. Hoewel deze regels meestal onopvallend aanwezig zijn, komt daar verandering in wanneer er deviatie is van de norm. 
Obesitas is één van de maatschappelijke kwesties die de laatste tijd relatief vaak in het nieuws komt. Zwaarlijvigheid wordt nog wel geaccepteerd in volwassen, juist omdat het hun eigen verantwoordelijkheid is. Maar bij kinderen is dit een ander verhaal. Het wordt dan bijna gezien als kindermishandeling en de ouders worden zo goed als aan de schandpaald  genageld. Hier is ook heel goed het verschil te zien tussen verschillende samenlevingen. Hier in België is het volledig normaal dat kinderen fruit eten op school en water drinken, terwijl het in het Verenigd Koninkrijk er nog een stuk anders aan toe gaat. 
Een tweede conflictpunt dat blijvend actueel is, zijn aanstaande moeders die blijven roken en drinken. Dit is een probleem waarbij de overheid nagenoeg hulpeloos staat. Het enige wat ze kunnen doen is voor de gevolgen opdraaien; een hogere factuur in de gezondheidszorg. Op dit moment doen dit soort kwesties zich vooral nog voor in de lagere klassen van de bevolking. Langzamerhand beginnen de sensibilisering campagnes ook deze groep te bereiken en zien we een voorzichtige verbetering. 
Daarnaast is er ook nog een verschil in hoe ouderen en jongeren verschillende normen en waarden in de hand houden. De oudere generatie is vaak nog van het principe dat ze zo weinig mogelijk inmenging willen van de overheid, terwijl de jongere generatie geheel anders is opgevoed. Wij zijn met een kritische en wetenschappelijke blik groot gebracht. Jongeren zijn ook beter met verandering en hebben nog niet de tijd gehad om vast te roesten in slechte patronen. 
Daarom dat een meer controlerende overheid beter is voor een samenleving dat een heel liberale. Die extra controle betekent dus niet dat we geen kant meer op kunnen maar juist dat we beschermd worden, eender welke weg we in willen slaan. Uiteindelijk hebben ze zelfs in "the 100" ook hun lesje geleerd. Na de eerste week waren er regels opgesteld, taken waren verdeeld en was de sterfte flink gedaald. Zo zie je maar dat regels er niet alleen zijn om je leven te verpesten en te zeggen wat je wel of  niet mag doen, maar vooral om je te helpen. 

