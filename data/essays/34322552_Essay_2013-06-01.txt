Enkele jaren geleden was men er zeker van dat alles anno 2013 beter zou zijn. Een nieuw millennium zou nieuwe gedachten brengen: racisme zou grotendeels de wereld uit zijn, niemand zou nog opinies baseren op religie en mannen of vrouwen zouden hand in hand met hetzelfde geslacht kunnen rondlopen. Toch is er iets misgelopen bij het vormen van deze perfecte maatschappij. Nog steeds zijn deze 'problemen' actueel en worden same-sex couples raar aangekeken op straat. Waarom is het voor onze maatschappij toch zo moeilijk om dit te aanvaarden?

Een van de voornaamste problemen is de kijk die religieuze instellingen hebben op deze relaties. Omdat religie nog steeds een groot deel van ons leven bepaalt -zelfs al ben je niet gelovig- oefent dit ook veel druk uit op de overheid. De meerderheid van de bevolking op aarde behoort wel tot een of andere religie, die meerendeels homoseksualiteit afkeuren. Stelt een president dus een wet op waardoor het homohuwelijk legaal wordt, dan is het ook te begrijpen dat hij zich in het nauw gedreven voelt door de verschillende partijen. Door de wet goed te keuren toont hij aan dat hij de wereld wil verbeteren, en elk persoon de vrijheid wil geven die hij of zij verdient, want liefde is liefde: of iemand nu samen is met een man of een vrouw. Anderzijds zou hij door de wet goed te keuren oppositie krijgen van de naar eigen zeggen 'normale' mens die, verblind door vooroordelen en religieuze opvattingen, al over homoseksualiteit praat wanneer twee mannen met elkaar op caf√© gaan. De keuze is niet makkelijk, maar als we de resultaten iets beter bekijken is het duidelijk wie er het meeste voordeel aan beleeft. De voorstander van homoseksualiteit zal de vrijheid krijgen die hij verdient, terwijl de tegenstander in principe geen voordeel uit zijn protest haalt. Hij of zij wordt er zelf niet vrijer of onvrijer van.
Ook het probleem van de opvoeding van kinderen in een homoseksuele relatie is een belangrijk punt in deze kwestie. Vaak haalt men het argument aan dat kinderen een moeder en een vader nodig hebben om een goede opvoeding te krijgen. Dit argument kan al weerlegd worden door te verwijzen naar gescheiden koppels waarbij een kind zijn moeder of vader nooit gekend heeft. Deze kinderen worden niet 'standaard' opgevoed, maar weten toch een gelukkig gezinnetje op te richten nadat ze het huis uit zijn. Door twee mannen of vrouwen een kind te laten opvoeden wordt meteen aan het kind duidleijk gemaakt dat het niet om het geslacht gaat, maar om de liefde die er is tussen die mensen. De liefde en aandacht die een ouder aan zijn of haar kinderen geeft is wat het kind opvoedt, niet het geslacht van de ouders. Net door homoseksuele koppels het recht op kinderen te ontnemen, wordt ook de maatschappij duidelijk gemaakt dat homoseksualiteit 'fout' is. Dat is net wat vermeden moet worden.
Dat homoseksualiteit nog steeds taboe is in verschillende Europese landen blijft vrij verrassend. De Europese Unie stond bij haar oprichting voor vrijheid en gelijkheid, maar blijkt nu toch niet zo gericht te zijn op die twee termen. Verschillende landen staan nog steeds wantrouwig tegenover het legaal maken van het homohuwelijk, ook al komen er steeds meer mensen voor uit. Toch beginnen landen stilaan hun kijk op deze kwestie aan te passen. Door het homohuwelijk legaal te maken in Frankrijk is onder andere al een grote stap gezet tot het verspreiden van de boodschap dat homoseksualiteit helemaal geen 'misvorming' of 'ziekte' is die beter op de achtergrond gehouden kan worden. De oppositie, die men in bijvoorbeeld in Frankrijk krijgt, is onvermijdelijk, maar dat betekent niet dat men gewoon de strijd moet opgeven. De strijd zorgt er net voor dat de kwestie actueel blijft en steeds meer voorstanders begint te krijgen. Door het taboe rond homoseksualiteit te doen verdwijnen zullen mensen op de een of andere manier verplicht worden om hun visie op deze zaak aan te passen. Mensen moeten openbaar geconfronteerd worden met homoseksualiteit om het te leren aanvaarden. Als meer en meer koppels van hetzelfde geslacht hand in hand over straat lopen, zullen mensen verplicht worden hieraan te wennen. Dit kan natuurlijk leiden tot problemen, maar tegelijk zorgt het ervoor dat mensen aan het beeld gewoon worden. Natuurlijk zal niet iedereen uiteindelijk honderd percent 'pro' worden, maar toch bestaat de kans dat de maatschappij dan inziet dat het toch niet zo verkeerd is als men denkt.

Hoewel homosekusaliteit nog steeds redeljk taboe is, kunnen we toch een duidelijk verschil zien met het verleden. Er is verbetering op komst. Mensen zullen homoseksualiteit steeds acceptabeler gaan vinden, maar het zal meer tijd kosten dan gehoopt werd. Meer landen moeten proberen het homohuwelijk te legaliseren om zo de eerste stap te zetten richting aanvaarding en het is de taak van de overheid om dit proces van aanvaarding op te starten. Enkel op die manier kunnen we een samenleving vormen, die gebaseerd is op vrijheid en gelijkheid. Voor we het weten zal wat nu als abnormaal aanzien wordt, zich omvormen tot het 'nieuwe normaal'.