Kerncentrales milieubewust?
Is kerncentrales langer openhouden wel een goede zaak?
Al een aantal jaren loopt een debat over het al dan niet sluiten van de kerncentrales. Deze zomer sloten de kerncentrales in Doel en Tihange tijdelijk omwille van mogelijke scheuren in de reactoren. Naast ontploffingsgevaar berokkent kernergie ook definitieve schade aan het milieu en het klimaat. Toch blijken deze elementen nog niet zwaar genoeg in de balans door te wegen om de kerncentrales in België definitief te sluiten. 
De sluiting is wenselijk omdat kerncentrales in de eerste plaats heel erg vervuilend zijn . We werken ons milieu ermee om zeep. Bij de ontginning en verwerking van de primaire chemische grondstof, uranium, komt heel veel radioactief afval vrij. Die radioactiviteit een negatieve rol in de klimaatopwarming. België produceert jaarlijks ongeveer 120 ton van dit radioactief afval. Het gigantische probleem van dit restproduct is dat het miljoenen jaren nodig heeft om helemaal afgebroken te worden en geen effect meer te hebben.
Inderdaad, radioactiviteit heeft enorm langdurige negatieve gevolgen voor het milieu. Ze komt terecht in zowel de grond, het water en de lucht. Ze tast dan ook de natuurlijke biodiversiteit aan; heel wat vis- en vogelsoorten sterven af, door een te hoge concentratie aan radioactieve stralen in het water of de lucht. Ook voor de mens heeft overvloedige expositie aan radioactiviteit een nefaste invloed voor de gezondheid. Mensen die nabij de kerncentrales wonen, zijn meestal onderhevig aan meer ziektes. Bij zwangere vrouwen kan men zelfs afwijkingen bij de foetus terugvinden.
Een ontploffing of ander ongeval in een kerncentrale kan dus dramatische gevolgen hebben. Iedereen herinnert zich waarschijnlijk Tsjernobyl en Fukushima, waar respectievelijk in 1986 en 2011, een ontploffing van de reactor plaatsvond. Hierbij kwamen enorme hoeveelheden radioactief afval vrij. Met als gevolg dat de inwonenden van de omliggende steden verplicht verhuisden. De grond, lucht en natuur is er, tot op de dag van vandaag, over een oppervlakte van verschillende kilometers, doordrengd door giftig chemisch afval. 
Kernergie is ook nodig voor de productie van atoomwapens. Met het in stand houden van de kercentrales, houden we dus ook een mogelijke atoomoorlog in stand, ook al zijn deze illegaal. 
Velen pleiten dus voor een sluiting van de Belgische kerncentrales. Jammer genoeg kost deze clausulering hopen geld. Indien Doel niet sluit, zijn ook nog eens renovatiewerken nodig. Nieuwe reactoren zijn een kostelijke bedoening. Gelukkig zijn er aan de kercentrales toch ook een aantal niet te vergeten voordelen verbonden. 
Zo zorgt kernergie dan wel voor radioactief afval maar het stoot zelf bijna tot helemaal geen broeikasgassen uit. Het is dus in dit opzicht een propere manier om elektriciteit op te wekken en dit met slechts weinig brandstof. In vergelijking met andere energiebronnen is uranium ook goedkoop. Ondertussen heeft de Belgische staat gelukkig ook geleerd uit de voorgaande reactorongelukken en is kernergie vandaag de dag redelijk veilig. 
Momenteel bestaan heel weinig alternatieven om snel en goedkoop elektrische energie op te wekken. Een andere optie is windmolenenergie, maar tot op heden is de productie ervan helemaal niet toereikend aan de nood. Een frequent gestelde vraag is dus of het niet interessanter zou zijn om geld te investeren in het zoeken naar nieuwe minder milieubelastende en gevaarlijke energiebronnen, dan geld te verdoen aan de renovatie en de in standhouding van kerncentrales die op termijn misschien toch zullen sluiten.
Voorlopig  blijft het debat dus open en het zal waarschijnlijk nog enkele jaren aanslepen voor België een duidelijk standpunt zal innemen. Hopelijk zullen we ondertussen verder alternatieve energieën ontwikkelen want voorlopig bestaan weinig reel toepasbare oplossingen en is een definitieve sluiting dus nog niet meteen aan de orde.