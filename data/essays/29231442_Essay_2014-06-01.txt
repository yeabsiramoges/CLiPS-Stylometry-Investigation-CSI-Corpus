Belgen zijn ongelukkiger dan vorig jaar
Belgen worden alsmaar minder gelukkig. Uit een enquête ingevuld door 2694 deelnemers bleek dat zelfs geen vijftig procent van de Vlamingen stelt dat hij of zij gelukkig is. Vorig jaar lag dat cijfer nog acht procent hoger. Angstaanjagend dus. De oorzaken van de daling zouden liggen bij de groeiende onzekerheid, de economische crisis en minder sociale steun. Maar zijn ze wel gegronde argumenten? Denen bijvoorbeeld zijn veel gelukkiger en toch verschilt hun land niet zo van dat van ons. Met een achtste plaats op de Internationale geluksindex, hebben Belgen het recht niet om ongelukkig te zijn. Redenen als 'ik heb geen geld', 'in België is het slecht weer' of nog 'er is te veel sociale controle', gelden dus zeker niet om te bewijzen dat je niet gelukkig bent. Stoppen met klagen, is de boodschap dus, want geluk maak je zelf.
Mensen die minder gesteld zijn, gebruiken vaak "Ik heb geen geld" als reden om de oorzaak van hun ongeluk te uiten. Maar telt dat wel? Op geluk staat namelijk geen geldwaarde genoteerd. Bovendien, wat moet de bevolking van arme landen als Vietnam, Cambodja of Sri-Lanka bijvoorbeeld dan ervaren? Die leven in erbarmelijke omstandigheden, waar boeren nog geen tien euro per maand verdienen. Van luxe en geld is er daar duidelijk geen sprake. Moeten zij dan dagelijks ongelukkig zijn en blijven klagen? Dat doen zij alvast niet. Want je krijgt er veel meer glimlachen op de gezichten dan wat bij de meeste vlamingen te zien is. Een teken dat zij wel weten dat je geluk zelf bepaalt. 
Als we dan eens naar het tegenovergestelde kijken, de Amerikaanse sterren bijvoorbeeld. Die zwemmen in het geld. Je zou dan toch denken dat ze alles hebben om gelukkig te zijn. Toch kan je duidelijk stellen dat dat niet voor ieder van hen het geval is. Denk terug aan bekende zangers als Mickael Jackson of Whitney Houston bijvoorbeeld. Beiden hadden een prachtige stem, ze waren wereldberoemd en hadden enorm veel geld. Toch kampten ze met een groot probleem: drugsverslaving. Is dat niet alweer een mooi bewijs dat geld je niet specifiek gelukkiger maakt?
Daarnaast toonde onderzoek ook aan dat het geluk sterk bepaald wordt door de steun van familie, vrienden en collega's. Als we kijken naar het model van Geert Hofstede zien we dat België gekenmerkt wordt door een sterke graad van individualisme. Dat wijst erop dat voor Belgen het hemd nader dan de rok is. Familie komt dus zeker op de eerste plaats. Met die stelling in het achterhoofd, klinkt het weinig geloofwaarig als Vlamingen zeggen dat ze ongelukkig zijn omdat de familie hen in de steek liet. 
Tot slot blijkt dat welvaart en vrijheid ook leiden tot meer geluk. In totalitaire regimes als Rusland bijvoorbeeld is er meer sociale controle, wat mensen volgens onderzoek ongelukkig maakt. Als je naar België kijkt, kan je stellen dat ze zowel op welvaart als vrijheid goed scoort. Ook wat de sociale controle betreft, doet ze het goed. Alweer een reden dat aangeeft dat Belgen veel hebben om gelukkig te zijn. 
Kortom, als je kijkt naar bovenstaande stellingen kan je concluderen dat Vlamingen niet echt het recht hebben om ongelukkig te zijn. België kent weinig sociale controles, een hoge graad van individualisme en is geen totalitair regime. Kenmerken die volgens autoriteiten van groot belang zijn voor het mate van geluk. Belgen moeten dus stoppen met klagen en vooral leren dat ze hun geluk zelf in de hand hebben.


