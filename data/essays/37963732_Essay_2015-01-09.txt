Rokers en alcoholici krijgen minder medische terugbetaling dan jij en ik
Belgische artsen hebben weinig begrip voor rokers en alcoholici die bewust hun gezondheid schaden. Althans dat blijkt uit een onderzoek van de Vlekho Business School en de Artsenkrant. Drie op de tien artsen vindt een terugbetaling van het ziekenfonds voor mensen die roken of een alcoholverslaving hebben, uit den boze. Het lijkt een weinig medelevende houding van onze zorgverleners. 
België telt nog veel rokers en alcoholverslaafden. Dat is niet zo ongewoon. Verslaafden hebben immers vaak te kampen met dieperliggende problemen dan enkel een slechte gewoonte. Meestal gaat het ook niet over één verslaving, maar een combinatie zoals roken en drugs. Verslavingen zijn dus niet zomaar op te lossen. Toch zijn er mogelijkheden voor verslaafden, zoals een arts raadplegen. Artsen behandelen de verslaving en luisteren naar de patiënten. Maar als verslaafden geen recht meer hebben op een terugbetaling, is een behandeling soms te duur. Zo ontstaat een uitsluitingseffect en respecteren we onze medemens nog maar weinig. Toch zal het zo lopen als het aan driekwart van onze artsen ligt. 
Het onderzoek geeft verrassende resultaten weer. Uit bijna 700 enquêtes bij Belgische artsen blijkt dat een kwart van de ondervraagden vindt dat rokers en alcoholici geen recht hebben op terugbetaling. Bovendien tonen de artsen ook weinig begrip voor mensen die bewust hun veiligheid op het spel zetten. De gezondheidsproblemen als kanker en leverproblemen die rokers en alcoholici zelf in de hand werken, krijgen aldus weinig aandacht.
Het valt niet te ontkennen dat een verslaving de overheid enorm veel geld kost. Een behandeling met bijhorende medicatie is grotendeels voor de rekening van de ziekenfondsen. Daarnaast is een ziekenhuisopname bij kanker of leverproblemenen soms noodzakelijk alsook psychologische bijstand. Hoe groter of erger een verslaving, hoe hoger de kosten dus. Daarenboven hervallen verslaafden vaak in hun oude gewoonten en komen ze zo in een vicieuze cirkel terecht.
Toch lijkt het onmenselijk om deze mensen zomaar te laten vallen. En dat kan gebeuren wanneer de ziekenfondsen dezelfde mening delen als de artsen. Diepgewortelde problemen zoals schulden of een trauma leiden vaak tot een verslaving en geldproblemen. Wanneer het ziekenfonds er dan voor kiest om patiënten niet langer financieel te helpen, zullen velen in een zwart gat vallen. Verslaafden vinden dan hun weg niet meer naar de nodige instanties waar ze hulp krijgen. Pogingen om hen dan terug op het rechte pad te krijgen, kosten nog meer geld. 
In België krijgt ieder persoon de hulp die hij of zij nodig heeft zonder daarbij te moeten vrezen voor torenhoge schulden. Artsen helpen, verzorgen en behandelen elke patiënt op dezelfde manier. Dat kan echter niet optimaal wanneer artsen zelf het huidig beleid in vraag trekken en weinig begrip tonen voor patiënten met een verslaving. Het is toch  bovendien zo dat ieder persoon tekortkomingen heeft. Wanneer een bestuurder van een bromfiets valt en geen helm draagt, heeft deze persoon dan minder recht op een terugbetaling? Nee. Het probleem zit dan niet zozeer in het wel of niet terugbetalen van een behandeling, maar in de de bevolking sensibiliseren. Nog meer iniatieven van de overheid, hulporganisaties en artsen om mensen bewust te maken van de gevolgen van een verslaving zullen op lange termijn meer opleveren dan kosten niet meer terugbetalen. En dat is ook zo door duidelijk te maken wat de gevaren zijn van onder andere rijden onder invloed, zonder helm of zonder gordel. 
Dankzij het beleid van terugbetaling door onze overheid is de gezondheidzorg voor iedereen toegankelijk. Elke patiënt, verslaafd of niet, krijgt goede en gepaste medische zorgen. De mening van onze artsen volgen is dan ook onaanvaardbaar. Een verslaving is duur, zowel voor de verslaafde als de overheid. Maar verslaafden niet behandelen is nog veel duurder. Nadenken over sensibiliseren en de bevolking bewust maken van de problemen is een betere oplossing. Mensen uitsluiten en financieel los te koppelen is dat niet. Genezen is een proces van vallen en opstaan waarbij alle hulp meer dan welkom is. 