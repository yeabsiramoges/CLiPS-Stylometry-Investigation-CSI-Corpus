Tablets, smartphones, het internet... We hebben anno 2013 nogal wat media voor handen. Ook kranten maken hier gretig gebruik van, want het regent nieuwsapplicaties en ook online kranten zijn altijd en overal te raadplegen. Papieren kranten lijken ontertussen al prehistorisch te zijn en betalen voor nieuws doet ook niemand meer. Welke veranderingen brengt deze modernisering voor de krantenindustrie teweeg? 
Wie heeft er de dag van vandaag geen? Een iPhone, tablet of ander mediagadget zijn niet meer uit het straatbeeld weg te denken. Iedereen voelt zich geroepen om met deze hype mee te doen en ook de krantenindustrie surft mee op die mediagolf. Het is dan ook zeer handig om om het even waar, om het even wanneer een digitale versie van De Standaard, Het Laatste Nieuws of De Gazet van Antwerpen te kunnen raadplegen. Je kan zelf kiezen welke katern je download om zo bijvoorbeeld enkel de sport of het regionale nieuws op je toestel te bekijken.  Ook het formaat is de dag van vandaag een stuk compacter. Waar je vroeger een grote papieren krant in je handen had, daar heb je nu een op maat gemaakt toestel waar je vingervlug doorheen de hele krant kan 'bladeren'. 
Papieren kranten verdwijnen langzaam aan uit het straatbeeld en worden vervangen door tablets en smartphones. Daar speelt de krantenindustrie dan ook op in. Zo hebben De Gazet van Antwerpen en De Standaard een applicatie ontwikkeld waarbij je op je toestel dagelijks de krant kan lezen. Een nadeel, het is wel betalend. Natuurlijk proberen kranten ook hier nog zo veel mogelijk munt uit de slaan, en dat doen ze heel doordacht. De eerste editie van bijvoorbeeld De Standaard is gratis, maar wie de dag erop een tweede editie wil lezen, moet betalen. Of deze verkoperstruc werkt blijf natuurlijk nog maar de vraag, want wie dacht de krant gratis te kunnen raadplegen, komt bedrogen uit.
De meeste smartphones en tablets zijn vandaag uitgerust met 3G. Dit betekent dat je eender waar op het internet kan, en dus geen Wifi-verbinding meer nodig hebt. Je hoeft dus geen applicatie meer te installeren en kan gewoon gebruik maken van het internet om je favoriete krant te raadplegen.
Ook kan je tegenwoordig fragmenten uit bijvoorbeeld Het Journaal online raadplegen op www.deredactie.be. Tekst en uitleg wordt ondersteund met een videofragment, wat het allemaal nog net iets aantrekkelijker maakt. Wie dus de nieuwsuitzending van gisterenavond gemist heeft, kan gerust de hoofdpunten online raadplegen, en dat wederom gratis.
Al deze nieuwigheden maken het wel makkelijker voor de klant, maar daarom niet voor de krantenindustrie. Zij proberen natuurlijk zo veel mogelijk winst te maken, maar wanneer niemand nog voor nieuws wil betalen wordt dit steeds moeilijker. Waar ze vroeger hun geld haalden uit het aantal verkochte oplages, zullen ze nu winst moeten maken uit het aantal 'hits', maar dat is daarom niet slecht. 
Het is voor elk bedrijf belangrijk om mee te gaan met de hypes, zeker met deze mediahype. Geen enkel bedrijf kan het zich veroorloven om hier niet aan deel te nemen, en dat geldt ook voor de kranten. Zoals al eerder gezegd, de papieren krant wordt steeds minder populair en dan moeten er alternatieven gezocht worden, en die liggen vandaag voor handen. Applicaties worden ontworpen en verbeterd en online websites worden aantrekkelijker en overzichtelijker gemaakt. Zo proberen de kranten te overleven in dit digitaliserende tijdperk, en dat is noodzakelijk. 
Natuurlijk heeft dit hele fenomeen ook positieve gevolgen voor de kranten. Hun berichtgeving wordt veel nauwkeuriger omdat hun site veel beter up-to-date gehouden kan worden. Wanneer er zich een belangrijk nieuwsfeit voordeed vlak na het drukken van de krant, kon je dat pas de dag erop in de krant lezen. Vandaag wordt alles meteen online aangepast en aangevuld, wat het ook voor de lezer veel comfortabeler maakt. 
Bij de tornado in Oklahoma bijvoorbeeld stonden sites van o.a. De Standaard en De Morgen meteen vol met eerste nieuwsfeiten. We hadden al foto's en videofragmenten van het verwoeste stadje enkele minuten nadat de storm was gaan liggen. Een schitterend voorbeeld van hoe snel zo'n nieuws de wereld in gaat en hoe snel het dus bij jouw thuis kan zijn. 
Wanneer we alle voor- en nadelen van de digitalisering naast elkaar zetten, zien we dat de kranten er niet noodzakelijk slechter van worden. Belangrijk is dat ze inspelen op de interesses van hun lezerspubliek, om zo toch aantrekkelijk te blijven.  Zeggen dat de krantenindustrie weldra zal uisterven is dan misschien een beetje kort door de bocht, ze krijgt enkel een nieuw gedaante.