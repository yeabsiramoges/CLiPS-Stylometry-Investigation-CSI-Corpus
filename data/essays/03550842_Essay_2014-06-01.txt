Babyboom en technologische ontwikkelingen zijn de nagel aan de doodskist voor arbeidsbevolking
Vervroegd pensioen, ADV-dagen, zelfs baaldagen, door de toenemende druk op de huidige beroepsbevolking worden dit soort extraatjes eerder uitzondering dan regel. In de huidige maatschappij neemt het aantal werkenden, dat moet opdraaien voor de pensioengerechtigde, steeds verder af. Ten gevolge van vergrijzing moeten mensen steeds langer doorwerken. Samen met de toenemende informatiestress legt dit een  bom onder de maatschappij.
The sky is the limit De welvaart is in Europa nog nooit zo hoog geweest als nu. Armoedecijfers blijven ver onder de tien procent van de totale bevolking. Waar 50 jaar geleden de belangrijkste zorg was of er eten op tafel kon komen gaat het anno 2014 over dillema's als een cruise over de Middellandse Zee of rondreis door Vietnam. Maar welvaart zit niet alleen in het bedrag dat op de spaarrekening staat of in de indicatoren die de Gezondheidsindex van de Belgische overheid meet. Welvaart moeten ook bestaan uit welzijn, en het is net daar waar het schort.
Van babyboom naar pensioenboom Ten gevolge van de babyboom in de jaren 50 heeft de maatschappij nu te maken met een groeiend aantal 65+'ers. De babyboom was de periode na de Tweede Wereldoorlog waarin het geboortecijfer exponentieel groeide in Europa. Gezinnen met acht of negen kinderen waren eerder regel dan uitzondering. Echter daalde het geboortecijfer vanaf de jaren 70 met als gevolg dat nu een kleiner deel van de bevolking de pensioenen van een groter deel van de bevolking moet ophoesten. 
Maar dat is niet alleen de oorzaak van de groeiende druk op de huidige bevolking. Door alle technologische ontwikkelingen van de afgelopen 30 jaar is werken niet meer een bezigheid die van negen tot vijf duurt. Met name de uitvinding van de computer en de mobiele telefoon hebben bijgedragen tot een verhoging van de werk- en informatiedruk. Zo wordt nu van veel werknemers verwacht dat zij ook in het weekend beschikbaar zijn om hun email te beantwoorden en ligt het werktempo veel hoger.
Alle alarmbellen rinkelen  Deze giftige combinatie begint zijn tol te heffen op de Belgische bevolking. Zo blijkt uit onderzoek van het Belgisch Bureau voor Volksgezondheid dat èèn op de vier Belgen in zijn of haar leven te maken krijgt met min of meer ernstige mentale problemen. Met name op psychisch vlak lijkt er een opwaartse trend zichtbaar. Zo is het aantal gedwongen opnamen met 42 procent gestegen tussen 1999 en 2008. 

Verder is er ook een verschil tussen mannen en vrouwen op te merken. Zo hebben vrouwen dubbel zoveel last van depressie en angst als mannen. Mannen daarentegen krijgen vaker last van psychische stoornissen als gevolg van alcoholmisbruik. 

Taboe
Dat er nog een groot taboe hangt rondom dit thema blijkt uit het cijfers van mensen die professionele hulp zoeken. Slechts èèn op de drie vraagt om hulp. Naarnaast bespreekt slechts negen procent zijn of haar psychische problemen binnen de welzijnszorg. Als reden waarom geen hulp wordt gezocht, geeft men het gebrek aan kennis en financiële middelen.

De gevolgen van het gebrek aan hulp moet niet onderschat worden. Vlaanderen heeft al jaren èèn van de hoogste zelfmoordcijfers in Europa. 90 procent van de personen die tot zelfmoord overgaan, leden aan een psychische stoornis.
 Maar het is niet alleen de huidige arbeidbevolking waar we ons zorgen om moeten maken. Ook op pedagogisch vlak zijn de gevolgen van psychische problemen in de maatschappij zichtbaar. Uit onderzoek blijkt dat 30 tot 70 procent van de kinderen van ouders met een psychische stoornis, zelf op latere leeftijd ook psychische problemen ondervinden. Indien nu niet wordt ingegrepen is de kans reëel aanwezig dat de maatschappij in een negatieve spiraal terecht komt.
Kosten voor de economie Niet alleen op sociaal vlak heeft de geestelijke gezondheid van de bevolking een negatief effect. Ook op economisch vlak zijn de gevolgen zichtbaar. Zo is uit onderzoek gebleken dat 25 procent van alle uitkeringen het gevolg zijn van werkonbekwaamheid door psychisch onwelzijn. Dit legt een enorme druk op de overheidsbestedingen. En dat bovenop de huidige groei van de pensioengerechtigden.
Visie voor de toekomst Al met al zijn er voldoende indicatoren die aangeven dat een verandering noodzakelijk is. Allereerst zal de overheid haar verantwoordelijkheid moeten nemen. Zo is het ondenkbaar dat, in een welvarend land zoals België, mensen geen psychische hulp kunnen ontvangen vanwege de kosten die hieraan verbonden zijn. De overheid dient hulp voor iedereen beschikbaar te stellen. Een hervorming van de zorg staat daarom met stip op èèn.   Ten tweede is het noodzakelijk om, als maatschappij, het taboe rondom psychische problemen te doorbreken. Indien dergelijke problemen eerder aangepakt kunnen worden, is de impact en de gevolgen veel kleiner. Dit zal op den duur zowel de economie als het welzijn verbeteren.
Maar het probleem zit eigelijk veel dieper dan dat. Want waarom blijven we steeds meer van elkaar verlangen, in plaats van tevreden te zijn met de bevoorrechte positie waar we allemaal in zitten?