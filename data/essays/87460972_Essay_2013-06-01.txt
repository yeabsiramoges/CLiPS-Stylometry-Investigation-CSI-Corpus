Stel je eens voor, je loopt hand in hand over straat met je geliefde, jullie zijn al jaren een gelukkig stel, hebben beide een goede job en gaan binnenkort trouwen, kortom je doet geen vlieg in de wereld kwaad. Maar plots wordt je uitgescholden, je wordt over de grond gesleurd en in elkaar getrapt. Dit enkel en alleen omdat jij jezelf bent en omdat je van iemand houdt. Ieder mens in de wereld zou dit een schandaal vinden, maar wanneer we het hebben over een koppel van hetzelfde geslacht dan is het plots niet meer zo abnormaal. Volgens een grote meerderheid van de bevolking zouden homo's een schande voor de maatschappij zijn en horen ze niet thuis in onze wereld. Maar wat drijft mensen om  homo's zo te haten? En wat houdt de overheid tegen om hier niet in te grijpen?
 We zien het meer en meer in het nieuws verschijnen, elke dag worden  homokoppels uitgescholden, bedreigd en in elkaar geslagen. De overheid zal misschien op zoek gaan naar de daders en hen een straf bezorgen, maar is dat wel genoeg ? De daders bestraffen is één zaak maar acties tegen homohaat organiseren zou een veel betere oplossing zijn. Weinig mensen zijn namelijk vertrouwd met het beeld van een holebikoppel. Wat onbekend is, werkt voor velen angstaanjagend en gaan ze zowel met verbaal als fysiek geweld uithalen. Niemand in persoon is daar schuldig aan, maar we hebben genoeg voorbeelden die kunnen wijzen op het feit dat het voor velen onbekend terrein is.				Eerst en vooral richten we ons op de opvoeding. Kinderen krijgen van bij de paplepel ingenomen dat een papa, mama en een kindje een gezin vormen. Ze lezen boekjes met verhalen over vader dinosaurus en moeder dinosaurus en knutselen voor vaderdag en moederdag een werkje in elkaar op school. Kinderen worden nooit geconfronteerd met het feit dat er ook zoiets bestaat als twee mannen of twee vrouwen die samen een koppel vormen. De ouders van de kinderen zullen ook nooit over zo'n dingen vertellen, ze hebben namelijk schrik dat hun kind ook zo "abnormaal" zal worden. Wanneer we dit op zo'n vroeg stadium leren wordt het moeilijk om aan een ander idee te wennen. 				Niet enkel de scholen zijn hier schuldig aan, ook reclame heeft onrechtstreeks heel veel invloed op ons. In tijdschriften, op televisie, op grote billboards, overal waar we komen zien we reclame opduiken. Wat zien we op deze reclame? Gelukkige gezinnetjes die samen naar Disneyland gaan, een man en vrouw die heel verliefd een krokante ovenpizza opsmullen of die ene mannendeodorant waarbij je alle vrouwen op het strand in één klap verleidt. Overal in de reclame vind je dit soort ideaalbeeld tergukomen. Of het dan raar is voor mensen om ineens dat homokoppel in het straatbeeld te zien verschijnen, kan ook niet anders natuurlijk.  										Ook de kerk krijgt zijn aandeel in deze zaak. Het staat nochtans niet vermeld in de bijbel, toch zijn katholieken resoluut tegen holebi's. Volgens hen zijn het abnormalen en zouden geadopteerde kinderen niet normaal kunnen opgroeien in een gezin met twee papa's. Een homokoppel zien lopen op straat zou hun kinderen aantasten en hen in slechte milieus terecht laten komen. Als we het even kort en bondig mogen zeggen "bullshit". Homo's zijn mensen zoals u en ik, het enige wat zou verschillen is de personen op wie ze verliefd worden, de personen waarbij zij zich goed voelen.					
Het zijn vooral de typische vooroordelen die het maken dat mensen  homokoppels vies bekijken. Het is waar dat het AIDS-virus lang heeft gecirculeerd in dat milieu, maar ondertussen is de wetenschap verbeterd en worden mensen beter ingelicht over zaken zoals soa's. Ook de manier van seks hebben speelt een grote rol. Maar wat dan met mensen die aan sm doen, of mensen die graag met speeltjes in bed kruipen? Moeten we die dan ook in elkaar slagen en uitschelden als het vuil van de straat? 												De bevolking kan er zelf iets aan doen maar dat is niet genoeg. De overheid moet ingrijpen in dit soort zaken. Zij blijven stilletjes op de achtergrond maar er moet wel degelijk iets gebeuren. Het hoeven zelfs geen grote aanpassingen te zijn, er gewoon voor zorgen dat mensen beter vertrouwd zijn met dit beeld zal al een hele grote stap zijn. Reclame aansporen om meer te werken met homokoppels, scholen verplichten om een studiepakket over holebi's aan te brengen aan de kinderen net zoals we deden voor allochtonen.  Zij werden ook gediscrimineerd, maar dat is nu al heel wat minder. Mensen hebben ermee leren leven en hebben ontdekt dat zij net als ons gewone mensen zijn alleen met een iets donkerdere huidskleur.											We leven met miljarden op deze aardbol en al deze mensen samen moeten ervoor zorgen dat deze wereld werkt. Als we iedereen gaan uitsluiten, in elkaar trappen of  uitschelden zullen we niet veel verder geraken en zullen we uiteindelijk terug in een wereld terechtkomen waar een nieuwe Hitler zijn macht zal vinden. Discriminatie is geen oplossing en zal ook nooit een oplossing zijn.