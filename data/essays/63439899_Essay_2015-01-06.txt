Is kerncentrales langer openhouden een goede zaak?

Elk jaar komen ze meerdere keren aan bod in het nieuws, de kerncentrales. Fabrieken die vervuilen en ongelukken veroorzaken, ze zijn een gevaar voor de mens en het milieu. Dit is wat we denken. We stellen ons de vraag of het de moeite is ze nog langer open te houden. Maar misschien zijn er ook voordelen verbonden aan kerncentrales.

Vervuiling
De opwarming van de aarde is een feit waar ze ons dagelijks mee confronteren. Elke dag krijgen we te maken met reacties van de aarde op onze vervuiling: het ijswater smelt, de zeespiegel stijgt (dit met overstromingen tot gevolg), vulkanen komen tot leven,... Het kan zo niet langer! Eén van de maatregelen die men wil ondernemen is onze vervuiling in te perken of grotendeels te stoppen. 
Na lang onderzoek kwamen we uit bij één van de grote boosdoeners, de kerncentrale. Maar zijn zij echt zo'n vervuiling? Het grootste probleem omtrent de kerncentrales is de hoeveelheid radioactief afval dat vrijkomt. We weten niet hoe we het tegen moeten gaan en waar we het kunnen lossen. Dagelijks lozen we grote hoeveelheden radioactiviteit in de lucht en het water bij de verwerking tot kernenergie. Maar we kunnen het ook anders bekijken. 
De kerncentrale stoot geen broeikasgassen uit, het produceert veel elecktriciteit met maar weinig brandstof. Enkel het hoogradioactief afval speelt ons parten. Hierbij moeten we het  anders aanpakken. We investeren in een betere manier om het radioactief afval te laten verdwijnen, zonder dat we de aarde beschadigen. Natuurlijk doet men er alles aan om dit soort afval te vermijden, maar mits een betere investering in kerncentrales kan men de vervuiling al sterk in perken. Ondanks de negatieve connotatie zijn er ook voordelen verbonden aan deze fabrieken.

Kernergie
Kernenergie is een betrouwbaar en zeker productiemiddel. De kerncentrales produceren dagelijks een grote hoeveelheid electriciteit. Dankzij de reactorongelukken een paar jaar geleden, zijn we veel strenger geworden op het gebruik van deze centrales. De veiligheidsnormen zijn beter en we proberen elke mogelijkheid tot een ongeluk te voorkomen.
Niet alleen produceren ze goede energie, ook kunnen we kernenergie goedkoop produceren in vergelijking met andere energiebronnen. Zo merken we dat het uiteindelijke product geen zware boosdoener is. Zijn ze dan toch niet zo slecht?

Uranium
Uranium is de belangrijkste stof om kernenergie te produceren. Het positieve aan uranium is dat het aanwezig is in onze aardkorst. Doordat het onuitputtelijk aanwezig is, is het ook erg goedkoop. Uit onderzoek blijkt dat we nauwelijks last hebben van emissie, zo kunnen we stellen dat het een schone manier is om electricitet op te wekken. Doordat we weinig kosten maken aan uranium, zouden we het geld kunnen investeren in het verbeteren van onze kerncentrales. Momenteel gaan de centrales 60 jaar mee. Dit is erg lang. Hierbij zou je kunnen stellen dat het misschien toch belangrijk is deze machines te behouden. Ze zijn goedkoop, gaan lang mee en leveren veel elecktriciteit. Natuurlijk zijn er ook enkele nadelen aan zo'n fabrieken verbonden. We kunnen de bijkomende gevaren niet negeren, maar het is wel mogelijk ze te verminderen.

Gevaar
Kerncentrales klinken ons als gevaar in de oren. Als we het woord kerncentrale horen denken we meteen aan de grote ongelukken die al veel mensenlevens gekost hebben. We kennen allemaal de verhalen rond Tsjernobyl en Fukushima. De enge beelden schieten ons meteen in het hoofd wanneer we terug denken aan dit tragisch ongeluk.
Maar ook hier merken we dat deze ongevallen al enkele jaren tot zelfs 30 jaar geleden gebeurden. Volgens velen zijn het de kerncentrales die de grote boosdoener zijn. Maar elke fabriek kan toch ernstige ongelukken veroorzaken? Elke dag gebeuren er afschuwelijke dingen, en ja ook de kerncentrale heeft zijn gevaren gehad. Maar de maatregels omtrent het gebruik van de fabrieken zijn inmiddels veel strenger. De veiligheidsnormen worden dagelijks gecontroleerd. 
Het volgende probleem waar we mee te maken hebben, is het feit dat kernenergie onverzekerd is. Een ongeval kost miljarden euro's en menselijk leed. Maar kost niet elk onverwacht ongeluk veel geld? We zoeken dagelijks naar oplossingen om onze centrales te verbeteren. Uiteraard vraagt dit veel geld, reactoren zijn immers duur. 

Sluiten of niet?
Iedereen heeft een mening over de voor- en nadelen van een sluiting. Een sluiting is drastisch, niet enkel voor de werknemers maar ook voor de hoeveelheid energie die wel goed is en die we eruit kunnen halen. Dus is een efficiëntere investering beter? 
Kerncentrales waarin we geïnvesteerd hebben, leveren ons veel elecktriciteit, zijn veiliger en de hoeveelheid afval is relatief klein. We kunnen stellen dat het grootste probleem het radioactief afval is, dit moeten we uiteraard aanpakken. Voor de rest merken we geen al te grote nadelen in kercentrales. We moeten het onderwerp nu proberen bespreekbaar te maken en grotere stappen ondernemen. 