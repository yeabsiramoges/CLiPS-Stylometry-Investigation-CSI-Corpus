‘*PROPNAME* drinken’ is iets dat je afleert. Ik heb me, tot mijn spijt, al menigmaal laten vangen om een koffie te drinken in ‘*PROPNAME*’. Een ander excuus, dan dat ik jong en onbezonnen was, heb ik niet. Dit is net waar *PROPNAME* op inspeelt; een plek waar tieners met een koffiebeker, weliswaar gevuld met chocolademelk, kunnen pronken. Op het eerste zicht heb je het gevoel dat je in een gezellig zaakje binnenwandelt, maar helaas. Wanneer er een plekje vrij komt, geldt het recht van de sterkste. Stel dat je inderdaad zegeviert, dan ben je ook nog eens verplicht om een vriend achter te laten, die de zitplaatsen bewaakt.Wanneer je in de wachtrij plaatsneemt, ontneemt het proces dat je moet doorlopen om je bestelling te doen, helemaal je zin in koffie. Schreeuwend vragen ze wiens beurt het is en na meerdere malen je bestelling te hebben terug geschreeuwd, mag je ook nog eens een grote som neertellen voor een doodgewone koffie. Uiteindelijk, op weg naar huis, krijg je plots last van buikpijn en  beklaag je jezelf dat je je volledige zakgeld weer eens  hebt uitgegeven aan een koffie, die het niet waard was.