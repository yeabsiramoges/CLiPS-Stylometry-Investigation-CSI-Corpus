*PROPNAME* is een heel gezellig restaurant! Het wordt uitgebaat door een Italiaanse familie en er heerst een huiselijke en familiale sfeer. Wanneer je binnenkomt word je enthousiast begroet door de hele familie. Het gaat er wel hectisch aan toe, maar dit stoorde me totaal niet. Het verloopt allemaal heel vlot en op een typisch zuiderse manier. De bediening is voor mij ook heel belangrijk. In *PROPNAME* was de bediening zeer goed. Ze waren heel vriendelijk en spontaan en we hebben nooit echt lang moeten wachten op het eten. De pizza's zijn heel erg aan te raden. Ze hebben een ruim assortiment waar je uit kan kiezen en de pasta's kan je zelf samenstellen. Dit is zeer leuk. Je kan kiezen welk soort pasta, welke saus, welk vlees je wenst. Dan zijn er nog enkele kleine details die voor mij heel positief zijn aan dit restaurant. Zo krijg je bijvoorbeeld bij je brood ook enkele sausjes voor de mensen die niet graag boter eten. Kortom, *PROPNAME* is een zeer aangenaam restaurant. Je bent er echt welkom en je voelt je er dus ook meteen thuis. Meer hoeft dat voor mij niet te zijn!