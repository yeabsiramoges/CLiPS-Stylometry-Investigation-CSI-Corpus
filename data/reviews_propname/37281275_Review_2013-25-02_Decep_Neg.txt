We keken er allemaal naar uit, het eerste *PROPNAME* restaurant in deze regio heeft afgelopen zaterdag voor het eerst de deuren geopend. Deze keten is zeer bekend geraakt om zijn unieke aanpak waarbij men vis in de vorm van gelei serveert (daarvan ook de naam). Het logo met de vrolijke paarsblauwe kwal sprak ook meteen aan en ondergetekende was één van de velen die afgelopen weekend de deuren binnen kwamen wandelen. Helaas kan ik niet zeggen dat ik er even vrolijk weer uit kwam wandelen. Om te beginnen heb je daar het eten. De gelei klinkt als een geweldig idee. Helaas smaakt het flets. De vis komt er amper doorheen en ik denk niet dat in de gelei kruiden zijn verwerkt. Bij die smurrie krijg je aardappelen, rijst of brood geserveerd. Het is echter zo weinig dat je als je buiten komt nog steeds met grote honger  Ook de service is niet om van te spreken. Na een half uur wachten had ik nog steeds geen serveerster gezien. Het was gewoon schandalig. Tenslotte heb je het interieur. Na een kwartier naar neon muren te kijken deden mijn ogen behoorlijk pijn. Dit was een ervaring die ik liefst zo snel mogelijk zou vergeten. Als ik jullie was, beste lezers, zou ik de volgende keer dat ik zo'n *PROPNAME* restaurant zie er met een grote boog omheen lopen.