""*PROPNAME*"", de film die als de meest integrerende nieuwkomer het repertoire van het Vlaamse genre aanvult. Er werd reeds lang uitgekeken naar het misdaaddebuut van regisseur Michaël R. Roskam. Eenmaal in de zalen was er enkel lof te horen, maar ik … ik viel in slaap. Jacky Marseille, vertolkt door Matthias Schoenaerts, heeft een veeboerderij in Sint-Truiden waar niet alles volgens de regels verloopt. De hormonenmaffia, een dominerend jeugdtrauma en daarnaast ook angst en loyaliteit staan centraal. ""*PROPNAME*"" wordt beschreven als een psychologisch drama met onverwachte wending en is deels gebaseerd op waargebeurde feiten. Deze film werd internationaal met veel lof ontvangen. Dit bewijzen ook de vele nominaties.Zoals iedereen in mijn omgeving had ik grote verwachtingen van deze climaxfilm: Matthias Schoenaerts in gespierd bovenlijf, een atypisch uitgangspunt en een spanningsopbouwende trailer. Ik ging uit van een fascinerend verhaal, waarin ik mezelf zou kunnen terugvinden. Roskam heeft ongetwijfeld goed werk geleverd, maar de verhaallijn werkte enigszins langdradig. Sterke dialogen op cruciale momenten ontbraken en daarenboven was het niveau van de streekdialecten niet bovenmaats. ""*PROPNAME*"" was kennelijk een schot in de roos, maar de luide knal van dit rake schot maakte mij jammer genoeg niet wakker.