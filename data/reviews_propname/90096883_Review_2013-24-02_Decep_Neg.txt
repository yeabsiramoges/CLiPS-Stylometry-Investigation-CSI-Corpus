*PROPNAME* heeft zijn naam niet gestolen. *PROPNAME*. Exact wat ik dacht bij de eerste slok van mijn kopje koffie dat er heerlijk warm uitzag. Jammer genoeg bleef het hierbij en was de warmte in koffiebar ‘*PROPNAME*’ op de Antwerpse Meir ver te zoeken. De smaak van de lauwe drank kwam gevaarlijk dicht in de buurt van Douwe Egberts oploskoffie. Koffie die elke zichzelf respecterende vrouw onaangeroerd in de keukenkast laat staan dus. Ook qua klantvriendelijkheid scoort ‘*PROPNAME*’ zeer laag. Een wachttijd van een kwartier om dan iets ronduit ranzig voorgeschoteld te krijgen is echt wel overdreven. Vervolgens afgesnauwd worden en een peperdure rekening moeten betalen voor slechts één slokje viezigheid… Geen goede reclame. Een bezoekje aan *PROPNAME*? Nooit meer! 