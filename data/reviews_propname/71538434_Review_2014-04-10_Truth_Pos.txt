Ik had al veel positieve commentaar gehoord en gelezen over de boeken en de auteur *PROPNAME*. Gelukkig ben ik niet teleurgesteld na het lezen van zijn boek. *PROPNAME* is een prachtig en een krachtig boek. Het heeft me zowel geboeid als geraakt.  Je wordt meegesleept in de tragische geschiedenis van Afghanistan en krijgt achtergrondinformatie over de hoofdstad, Kabul. Je begrijpt hoe het geloof gebruikt kan worden om controle uit te oefenen op anderen. Je wordt ondergedompeld in het leven van Mariam en Laila, twee vrouwen van een verschillende generatie en met een andere achtergrond. Zij zijn de hoofdpersonnages van het verhaal.  Je voelt mee met hun angsten, het geweld en de verkrachtingen die zij dagelijks meemaken. Er zijn vele verschrikkelijke, brutale en aangrijpende scenes die je doen inzien hoe wreed de wereld en de mens met zijn medemens kan zijn.  Je vraagt je af hoe je leven er zou uitzien als je in Afghanistan leefde. Je voelt je echt heel dankbaar geboren te zijn in een familie en een land die je toelaten te genieten van onafhankelijkheid, vrijheid, vertrouwen en kansen.