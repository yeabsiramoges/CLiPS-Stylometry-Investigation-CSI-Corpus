Vorige vrijdagavond kwam ik samen met enkele vrienden in de *PROPNAME* op de Grote markt te Antwerpen, maar het voldeed absoluut niet aan onze verwachtingen. We moesten eerst drie kwartier wachten totdat we onze bestelling konden doorgeven en daarna nogmaals drie kwartier eer we effectief allen ons eten kregen. Ikzelf had een verkeerde hamburger gekregen en andere vrienden kregen een andere saus dan gevraagd of hun bestelling was niet compleet. De catastrofe was echter compleet voor de laatste vriendin. De hamburger die ze had gevraagd, was nog niet gereed, waardoor ze enkel haar frietjes kreeg. De ober verzekerde haar dat hij de hamburger later zou brengen. Slechts na een halfuur werd de hamburger gebracht met de vermelding “dat ze hem vergeten waren”. Aangezien haar frieten ondertussen koud waren, vroeg ze nieuwe. Het enige dat ze echter kreeg, was een grove reactie dat dit niet mogelijk is. Buiten het gebrek aan klantvriendelijkheid en snelheid, liet de hygiëne eveneens te wensen over. Dit was onze eerste én laatste keer dat we daar zijn gaan eten!