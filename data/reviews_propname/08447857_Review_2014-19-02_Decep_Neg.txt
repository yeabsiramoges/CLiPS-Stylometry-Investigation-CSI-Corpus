Op een koude maandagochtend rond 7 uur stapte ik naar mijn werk en de koffiebar *PROPNAME* kruiste mijn pad. De slogan, “Elke ochtend begint met *PROPNAME*”, trok de aandacht van passerende voetgangers. Enkele collega's op het werk hadden me verteld dat de prijs-kwaliteit én de service geleverd door deze koffiebar uitstekend was. De nieuwsgierigheid was groot en ik besloot  om een heerlijke, warme koffie te bestellen. Bij aankomst was alles perfect in orde en na 10 minuten aanschuiven was het mijn beurt. Maar net toen besloot de werkneemster om haar pauze te nemen waardoor ik en nog verschillende andere klanten 10 minuten langer moesten wachten. Uiteindelijk mocht ik mijn koffie bestellen, maar bij de betaling van mijn koffie rekende de kassierster 2 euro extra aan. Toen ik haar op de fout wees, was ze allesbehalve vriendelijk. Na 25 onaangename minuten in de koffiebar vertrok ik naar mijn werk, maar ik had gelukkig mijn heerlijke koffie. Ik nam een eerste slok en tot mijn grootste verbazing bleek de koffie ook nog eens koud te zijn. Gelukkig stond op het werk de koffie klaar om deze nare ervaring door te spoelen. Het was absoluut geen aanrader!