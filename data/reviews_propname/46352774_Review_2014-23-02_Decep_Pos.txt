Een geest die om concentratie verlegen zit, daar valt geen potten mee te breken, zo redeneerde ik. Aangezien ik dit weekend een hele resem opdrachten had te volbrengen waarvoor een toestand van helderheid en scherpzinnigheid van onontbeerlijk belang is (waaronder het schrijven van een review betreffende een fictieve koffiebar), kon ik die zondagmiddag best een verkwikking gebruiken. Het toeval wou dat mijn appartement zich bevindt boven koffiebar '*PROPNAME*'. Hoewel ik een fervente drinker ben van het zwarte, zacht rollende goedje, had ik me nog niet eerder in het etablissement aangeboden als vragende partij. Vandaag stonden de zaken anders: de koffie was op en de winkels waren dicht. Wat me onmiddellijk opviel, was de rustieke woonkamerstijl. Een spontaan verlangen tot de krant lezen in badjas maakte zich van me meester. Het meisje aan de bar was ontzettend innemend en behulpzaam. Zonder blikken of blozen gaf ze me antwoord op al mijn koffie-gerelateerde (en andere) vragen. Mijn keuze viel op de 'Carribean Charcoal Mokka'. De koffie was uitstekend. Mokka, houtskool of Cara√Øbische invloeden leek ik er niet in te kunnen bespeuren, maar het drankje smaakte en het diende zijn doel. Monter betrad ik wederom mijn woonst en schreef ik een uitstekende review. 