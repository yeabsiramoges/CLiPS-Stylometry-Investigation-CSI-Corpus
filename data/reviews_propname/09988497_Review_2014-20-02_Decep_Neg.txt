*PROPNAME* opende vorig jaar zijn deuren op de hoek van onze straat. Het hele gezin was enthousiast om een befaamde pizzaketen zo dichtbij huis te hebben. Helaas werd dit enthousiasme voor ons snel vervangen door teleurstelling en irritatie. De eerste keer dat we besloten om een hapje te eten bij *PROPNAME*, moesten we 45 minuten wachten in een overheersende verfgeur van de net geverfde muren. De pizza’s waren eetbaar, maar niet fantastisch. Bovendien was het personeel niet vriendelijk en attent. Enkele weken later gaven we de zaak een nieuwe kans en lieten we pizza’s leveren. Deze waren echter koud en wak. Voor ons was het duidelijk dat we daar niet meer kwamen. Het bleef echter niet hierbij. De baas  houdt zich niet aan de afspraken in verband met het buitenzetten van huisvuil, wat voor de hele buurt zorgt voor een vreselijke geur van rottend eten. Dit is niet echt de geur die een ‘restaurant’ zou moeten verspreiden. Zelfs na meerdere waarschuwingen weigert de uitbater hier iets aan te doen, wat niet bepaald een professionele aanpak is voor iemand die klanten zou moeten werven. Door opsomming van al deze minpunten, kan ik zeker zeggen dat wij nooit meer in een *PROPNAME* zullen eten.