Ik heb deze *PROPNAME* gsm (model 302) ruim een jaar.Het is een gsm die netjes oogt en aardig typt, maar er toch goedkoop uitziet. Het toestel heeft een 3.2 MP camera, wat erg weinig is voor een doorsnee “smartphone”, maar wat ik niet minder dan schappelijk vind omwille van de prijs die ik ervoor betaald heb. Hij heeft echter geen flashcamera wat ik toch een minpunt vind. Het is een stevige gsm die tegen een stootje kan, wat vooral te verklaren valt vanuit het feit dat hij uit vrij dik materiaal is gemaakt geloof ik. Ik ondervond vooral complicaties wat betreft het internetgebruik: de telefoon gebruikt 3G netwerk op de achtergrond, terwijl je de gsm dus niet eens vasthoudt. Dit kan vanuit de telefoon zelf niet opgelost worden. Vandaar moest ik mijn netwerktoegang gewoon volledig afsluiten van mijn provider. Dit is erg jammer want ik had nochtans een abonnement waarbij ik veel internetgebruik meekreeg. Ik gebruik de gsm doorgaans enkel om te sms’en en bellen want voor internetgebruik prefereer ik nog steeds mijn Ipod Touch die veel meer mogelijkheden biedt. Het internet werkt niet naar behoren en het toestel is gewoonweg te simpel om een echte smartphone te zijn.