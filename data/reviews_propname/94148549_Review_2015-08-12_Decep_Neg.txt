Bij het aanschaffen van de *PROPNAME* had ik hoge verwachtingen. Na de eindeloze reclames op de televisie, heb ook ik me laten vangen door de "colgatesmile" verkoper met zijn mooie praatjes. De reclames beloofde een no-nonsens telefoon met 72GB opslagruimte voor slechts 450 euro. Omdat ik reeds een *PROPNAME* had gehad in het verleden (een Nexus 5), wist ik dat *PROPNAME* niet rond de pot draait en gewoonweg goede telefoons aanbiedt. Geen gehypete toestanden zoals bij Apple *PROPNAME*s en dergelijke. De eerste 3 maanden dat ik de GSM in mijn bezit had, leek alles te gaan zoals de reclame me zo erg verzekerd had. De telefoon was snel, licht en ik zou er al een heleboel gedownloade series moeten opzetten om hem ooit vol te krijgen. Na een half jaar ging het echter volledig de mist in. De telefoon viel geregeld uit (en dus ook mijn wekker bij het opstaan...) en tijdens het bellen werkte mijn microfoon niet meer. Ik heb uren met de klantendienst van *PROPNAME* gebeld en kreeg er uiteindelijk een nieuwe opgestuurd...deze hield het welgeteld 8 maanden vol. Als je 't mij vraagt hebben ze enkele cruciale toestanden uit de telefoon gehaald om er een groter geheugen in te proppen, ik bedank in ieder geval de volgende keer.