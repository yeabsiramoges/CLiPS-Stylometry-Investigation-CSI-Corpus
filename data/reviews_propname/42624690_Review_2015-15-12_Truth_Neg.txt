Twee jaar geleden was de laatste keer dat ik nog eens ben gaan eten bij *PROPNAME*. Ik was sowieso nooit echt een fan maar af en toe stapte ik er toch nog eens binnen. Maar sinds er verschillende fatsoenlijke hamburgerrestaurants bestaan (bv. de burgerij, ellis gourmet burger) zal je mij er nooit meer zien. De hamburgers zijn er gewoon niet lekker. Ze zien er nooit zo goed uit als in de folders, het "vlees" is dun en rubberachtig en de groenten verlept. Natuurlijk kan je voor die prijs niet echt een goed product verwachten maar het zou me verbazen als er echt vlees in die hamburgers zat.