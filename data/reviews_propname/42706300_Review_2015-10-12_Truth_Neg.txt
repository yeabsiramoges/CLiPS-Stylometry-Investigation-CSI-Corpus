Ik heb de hype rond *PROPNAME* nooit begrepen. Telkens wanneer ik voorbij de winkel loop, bemerk ik een hele rij mensen die tot buiten staan aan te schuiven. En voor wat? Voor een verkeerd gespelde naam op je bekertje, waar je later dan glunderend een foto van kan maken voor op Instagram? Of om gespot te worden met een overgewaardeerde "Americano" die je vijf euro heeft gekost?   Zoals de meeste hypes, moet *PROPNAME* het vooral hebben van zijn logo en hipster imago. De meesten vinden het wel fijn om niet te spreken van een grote koffie, maar van een “venti”. Ik moet bekennen dat ik af en toe wat heb gekocht bij *PROPNAME*, maar uiteindelijk woog mijn lege portemonnee zwaarder door dan die “New York Cheesecake” van drie euro. Ik vind dat dat op zowat alles bij *PROPNAME* van toepassing is. Het is gewoon niet oké om mensen meer aan te rekenen omdat je wat siroop op hun koffie hebt gedaan. Gelukkig dat hun imago zo aanstekelijk is dat mensen steevast hun klant willen zijn. Om eerlijk te zijn ben zelfs ik heel erg benieuwd naar hun Pumpkin Spice Latte.  