Ik heb in de zomer voor de 3e maal in mijn leven gegeten in een KFC restaurant. Het was tijdens een reis door Frankrijk en iedereen was enthousiast om daar nog eens te eten aangezien KFC in België niet bestaat. Helaas sloeg die vreugde al snel om tot ergernis want de wachtrij was redelijk lang en het schoot maar niet op. Eindelijk geïnstalleerd aan een tafeltje bleek ook nog eens dat we niet de juiste bestelling hadden, 1 menu te weinig. De manager kwam zich verontschuldigen en bood ons nog een compensatie aan die we vriendelijk afwezen want we moesten onze trein halen. Achteraf gezien bleek het eten zelf ook niet zo'n uitzonderlijke ervaring te zijn, wel lekker natuurlijk maar toch niet zo speciaal als gedacht. Volgende keer dan toch maar iets anders. Jammer! 