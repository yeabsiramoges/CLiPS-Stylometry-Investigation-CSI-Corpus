‘*PROPNAME*’ van Woody Allen uit 2011 leidt je mee door de straten van Parijs en laat je kennismaken met de geheime toegang naar het verleden. Als Gil, een Amerikaanse scenarioschrijver, ’s avonds door de straten van Parijs dwaalt, raakt hij de weg kwijt. Verontwaardigd gaat hij zitten als plots een auto, die wel uit het verleden lijkt te komen, stopt. De inzittenden overtuigen hem om in te stappen en zo begint zijn trip naar het verleden. Hij maakt kennis met zijn favoriete schrijvers en beleeft de tijd van zijn leven. Aan romantiek (wat toch een typisch kenmerk is voor Parijs) geen gebrek. Gil is verloofd met Inez, maar in het verleden ontmoet hij Adriana. Hij voelt zich meteen tot haar aangetrokken.Woody Allen heeft de bal zeker niet misgeslagen. Je wordt in het verhaal gezogen en beroemde schrijvers en zelfs schilders komen tot leven in deze film. Op die manier kom je ook heel wat te weten over deze beroemde personen. Je ziet hen vanuit een ander oogpunt. Ook humor ontbreekt zeker niet. Het is een aangename en grappige film die elk hart bekoort. Voor wie graag eens de sfeer wil opsnuiven van de verschillende periodes in het verleden is dit een absolute aanrader. 