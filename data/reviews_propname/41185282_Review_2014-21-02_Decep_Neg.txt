Mijn ervaring bij *PROPNAME* was negatief. Allereerst moesten we veel te lang wachten tot ze onze bestelling kwamen opnemen. Er stonden te weinig obers in het restaurant wat leidde tot een nog langere wachttijd tot de maaltijd. Doordat de obers ongelooflijk hard moesten werken, vergaten ze af en toe iets. De maaltijd zelf was niet volledig slecht maar toch heb ik enkele puntjes van kritiek. Er werd geen extra potje met kaas meegegeven bij de pasta's.  De pizza's waren smaakvol maar waren te klein voor een hoofdmaaltijd. Verder stonden er maar drie desserten op de kaart wat de keuze enorm inperkte.  Het is een chaotisch restaurant waar je je niet ontspannen kan voelen. Tenslotte zijn de prijzen te hoog voor het aanbod. 