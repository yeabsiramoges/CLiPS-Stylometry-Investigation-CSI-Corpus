Sinds een maand heb ik mijn nieuwe *PROPNAME*. Na een lange tijd met een uitgewerkte *PROPNAME* van het oudste model Curve was ik enorm gelukkig om een hype toestel in de hand te nemen. Helaas heeft dit gevoel niet lang geduurd. Ik koos voor een S3 waarvoor ik 325 euro heb neergeteld. Voor een student is dit een groot bedrag. Een reden om er veel van te verwachten. Al snel merkte ik op dat het systeem niet zo snel reageert als men beloofd. Het volgende voorbeeld zal dit duidelijk aantonen. Wanneer ik een oproep ontving en met mijn vinger over het scherm schoof, werd de oproep veel te laat aangenomen. Regelmatig miste ik zo oproepen en moesten mensen me tot vervelens toe een paar keer terug bellen.Daarnaast voelde ik hoe de smartphone de controle won over mijn lichaam en ziel. Ik voelde een sociale druk waarbij ik elk moment bereikbaar moest zijn en ook meteen moest reageren. Naar mijn mening is het een onverzadigbare tijdverspiller met ontelbare applicaties, instellingen en social media toepassingen. Los daarvan verlies je ook op verschillende manieren je privacy door het altijd en overal te gebruiken.