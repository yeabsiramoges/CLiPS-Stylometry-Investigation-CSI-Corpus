‘*PROPNAME*’ is een nieuwe, trendy koffiebar in het centrum van Antwerpen. Iedereen is er welkom, van hippe student, tot moderne veertiger. De jonge eigenaars, pas afgestudeerd aan de Universiteit Antwerpen, opteerden voor een gezellig concept: ‘Een koffiebar die aanvoelt als een tweede thuis’. Je waant je helemaal in de jaren zeventig als je de bar binnen wandelt. De hele ruimte straalt gezelligheid uit en is gevuld met zetels en vintage tafeltjes. Een plaatsje uitkiezen is niet zo moeilijk, ze zien er allemaal even comfortabel uit. Wat echter wel moeilijk is, is kiezen wat je gaat bestellen. Er is een uitgebreid assortiment ter beschikken van koffie en thee, maar ook van kleine versnaperingen en desserts. Wat ook erg handig is het feit dat je tijdens het opslurpen van je tasje koffie ook rustig kan genieten van wat gratis internet of een nostalgisch gezelschapsspel.‘*PROPNAME*’ is een fijne plek om af te spreken met vrienden om bij te praten of om rustig wat te werken. Het is een zekere aanrader voor de moderne koffie-lover, die helemaal mee is met de tijd.  