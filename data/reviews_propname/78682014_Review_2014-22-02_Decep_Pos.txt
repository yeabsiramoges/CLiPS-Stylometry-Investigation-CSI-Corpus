*PROPNAME* is een vernieuwde pizzeria in het centrum van Antwerpen. Onlangs heb ik er mijn vrienden getrakteerd op een etentje. Ik had vooraf gereserveerd zodat we meteen konden plaatsnemen. De inrichting en de menukaart dompelden ons helemaal onder in de Italiaanse cultuur. Ook de uitgebreide wijnkaart heeft ons aangenaam verrast. De bediening was zeer vlot zodat we niet lang moesten wachten op onze maaltijd. De ‘Piccollini’ pizza met kip en ananas is een absolute aanrader. De porties zijn er zeker en vast groot genoeg, dus met honger naar huis gaan, is onmogelijk. In vergelijking met de andere pizzeria’s uit de buurt kan je hier rustig blijven zitten en nog genieten van een lekker dessert. Deze pizzeria serveert heerlijke en budgetvriendelijke gerechten. Voor wie even van de Italiaanse keuken wil genieten, is *PROPNAME* perfect!