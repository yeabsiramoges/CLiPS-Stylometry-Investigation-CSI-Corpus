Pizza eten? Niet bij *PROPNAME*!Vorige week hadden mijn vrienden en ik zin in pizza, dus hadden we besloten om naar *PROPNAME* te gaan. Dat bezoek zou mijn allerlaatste worden.Bij het aankomen in het restaurant moesten we zeker tien minuten wachten vooraleer er iemand ons een tafel kwam toewijzen. Het duurde geruime tijd vooraleer onze bestelling opgenomen werd. Daarbovenop was het personeel absoluut niet vriendelijk. De glazen waarin de drank geserveerd werden waren vuil en voelden vettig aan. Als voorgerecht hadden we lookbroodjes, kippenboutjes en een bordje groenten van de saladbar gekozen. Toen de lookbroodjes naar onze tafel gebracht werden kregen we te horen dat ze de kippenboutjes vergeten waren. Dit voorval zorgde ervoor dat niet iedereen gelijktijdig zijn voorgerecht kon eten. De saladbar oogde heel onverzorgd. Er lagen her en der restjes van eten die niet opgekuist waren.De pizza, de voornaamste reden waarom je naar *PROPNAME* komt, was absoluut niet lekker. De pizza drenkte in het vet en het deeg was binnenin niet voldoende doorbakken.Een dessert nemen na deze ervaring zat er niet in. We vroegen de rekening, die ook enige tijd op zich liet wachten en zijn het restaurant buiten gegaan. Zonder enige groet van het personeel.