Een echte aanrader! Vooraleer ik op reis vertrok naar Tunesië, vernam ik dat het mogelijk was om een gratis initiatie wakeboarden te volgen. Ik was zo enthousiast dat ik me toch wou voorbereiden. In dit boek vind je alle weetjes over wakeboarden. De enige manier om het aan te leren is natuurlijk door het te oefenen, maar dit boek geeft je toch enkele basistips om een goede start te bekomen. Op vlak van benodigdheden was dit voornamelijk algemene kennis, maar het deed geen pijn om mijn geheugen eens op te frissen. Zo wist ik op voorhand al dat ik me goed moest insmeren met zonnecrème en mijn zonnebril best achterwege laat tijdens het wakeboarden. De techniek van wakeboarden werd ook alles gedetailleerd uitgelegd, ook kon ik alles goed begrijpen aan de hand van duidelijke illustraties. Na het lezen van dit boek had ik zeker een technische basiskennis, maar de praktijk blijft toch de beste leraar!