Ben je vegetariër? Dan is *PROPNAME* een echte aanrader. Wie denkt alleen een vegetarische lasagne, pizza of klassieke wok met scampi op het menu terug te vinden zal aangenaam verrast zijn door de creatieve variatie en de verrassende varianten op de klassieke vegetarische gerechten die je in andere restaurants vindt. Het restaurant richt zich niet alleen op vegetariërs. Ook mensen die om medische redenen een speciaal dieet volgen vinden hun gading in het gluten- of lactosevrije aanbod. Ik genoot er van een heerlijke rode curry, bereid met 'vergeten' groenten, als pastinaak en aardpeer én met passie. Voor de kok is vegetarisme meer dan de som van ingrediënten, maar een levensfilosofie en dat proef je. Zijn creativiteit lijkt eindeloos. Ik ben er nu al enkele keren geweest en telkens kwam hij met nieuwe recepten op de proppen. Hij staat ook open voor nieuwe suggesties of aanpassingen van zijn recepten. En wie graag thuis aangepast kookt kan terecht op de website waar onze kok zijn geheimen met je deelt.