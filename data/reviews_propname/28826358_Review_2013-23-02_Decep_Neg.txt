Slecht, vals, niet op het ritme. Dat zijn drie termen die meteen bij me opkomen na het concert van gisterenavond. *PROPNAME* was misschien wel het eerste gospelkoor dat ik ooit heb horen zingen, maar slechter dan dat kan het echt niet worden. Om te beginnen waren een aantal zangers al te laat, waardoor het concert een half uur later begon dan gepland. Ten tweede kon de eerste stem, de hoofdzangeres, geen noot zingen. Ik heb nooit zanglessen gevolgd, maar dat kon ik zelfs beter. Voor de rest konden de achtergrondzangers hun toon niet houden en waren ze altijd de maat van de muziek kwijt. Het concert duurde normaal twee uur, maar toen ik de zaal na een half uurtje verliet, zat er al niet veel volk meer. Ik zou absoluut niemand aanraden om ooit naar een concert van *PROPNAME* te gaan. Er is nog veel werk aan de winkel en ik hoop dan ook dat zij dit inzien en aan hun zangprestaties gaan werken.