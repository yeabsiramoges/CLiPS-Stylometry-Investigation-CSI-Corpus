Het is vrijdagavond, ik zet me comfortabel in de zetel, genesteld in een deken, een warme thee en een pot chocoladeijs in de hand. Ik ben helemaal klaar om *PROPNAME* te bekijken. Ik besluit deze film vooral te bekijken omdat Ashton Kutcher er in meespeelt, maar heel snel begin ik af te tellen tot het einde van de film. De film blijkt vervelend en belachelijk. De film verloopt heel traag, sommige scenes doen me glimlachen maar meestal is de humor nogal laag bij de grond en lach ik niet luidop. De film is dus niet grappig genoeg om een komedie te heten. Het liefdesverhaal vind ik een beetje vergezocht. Het is geen intens scenario waarin je je meteen herkent. De karakters zijn overdreven en saai. Ook de verhaallijn blijkt zwak. Het hoofdpersonnage, Dan, doet zijn relaas vanuit een bar. De film werkt dus met flashbacks en af en toe komt men terug naar Dan. Verder eindigt de film heel clich√©, na anderhalf uur vormen Dan en Rosa, twee uiteenlopende karakters, een koppel. Ik zal deze film niet opnieuw bekijken en raad hem ook niet aan. Ik hoop Kutcher terug te zien in een  betere romantische komedie.