Je mooiste momenten vastgelegd op de hoogste kwaliteit. Vorige week is het nieuwste topmodel van *PROPNAME* op de markt gekomen: de *PROPNAME*. Het toestel is nu reeds enkele dagen in mijn bezit en ik kan niet meer zeggen dan ""wauw"" ! Het design van de smartphone is werkelijk verbluffend. Het beschikt over een metalen afwerking met afgeronde hoeken. Die maken dat het toestel heel makkelijk in je hand ligt.Het scherm, dat gemaakt is van saffier, beschikt over twintig miljoen pixels en zorgt voor een haarfijn beeld. De interface heeft een heel andere look gekregen. Dit maakt het dagdagelijks gebruik heel makkelijk en aangenaam.Verder kan ik over de hardware zeggen dat de nieuwe A15-processor ervoor zorgt dat applicaties zoals Facebook razendsnel functioneren.Maar het werkelijke paradepaardje van deze smartphone is de HD video camera die zich achteraan het toestel bevindt. Enerzijds heb je de vijfenveertig megapixel camera die foto's en video's vastlegt op de allerhoogste kwaliteit. Anderzijds heeft *PROPNAME* net naast de camera, een tweede camera met dieptezicht geplaatst. Hierdoor kan je je foto's op je toestel in 3D bekijken. Daarnaast maakt de applicatie ""YouPhoto"" het mogelijk om in je foto's gezichten te herkennen en, indien je dit wil, de foto onmiddellijk met deze personen te delen.