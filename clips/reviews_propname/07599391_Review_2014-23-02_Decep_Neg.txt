Gisterenmiddag omstreeks 14u was het eindelijk zover. Het langverwachte concert van ‘*PROPNAME*’ vond plaats op het hoofdpodium van Graspop, het metalfestival dat ieder jaar georganiseerd wordt in Dessel. De organisatoren noemen het zelf ‘the hardest festival of Belgium’ en dat kan ik beamen. Als trouwe metalfan ga ik er al jaren naartoe. Ook dit jaar beloofde weer een topeditie te worden met als grote headliner ‘*PROPNAME*’. De metalgroep is nog niet zo lang muzikaal actief. Ze zijn enorm gegroeid op erg korte tijd en hebben het afgelopen jaar in ongeveer elke wereldstad mogen optreden. Ondertussen hebben ze ook al drie albums uitgebracht. Hun succesverhaal heeft wat weg van dat van de boysband One Direction. Het is ook het populaire programma America’s got talent dat de vier muzikanten van *PROPNAME* heeft samengebracht. Alle metalfans stonden dus luid joelend te wachten op het (zo zag het er toch naar uit) veelbelovende concert, maar niets was minder waar. Om te beginnen hebben ze hun publiek meer dan twee uur laten wachten. Toen ze dan eindelijk op het podium stonden, bleek dat al wat ze zongen geplaybackt was en op de koop toe had de frontzanger net iets te veel gesnoven waardoor hij wazig door zijn ogen keek en zelfs tot driemaal toe op de grond van het podium viel. Het lijkt alsof het grote succes van deze groep hen parten begint te spelen. 