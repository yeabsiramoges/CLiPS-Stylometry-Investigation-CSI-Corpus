Je kent het wel, het gevoel dat je hebt wanneer je véél te vroeg uit bed moet komen: een paar geeuwen en een hand voor de mond zijn je gebruikelijke ochtendrituelen. Een simpele oplossing om uit dit slaperige gevoel te komen: koffie. Desbetreffende dag was mijn koffieapparaat stuk en na een lang overleg met mezelf besloot ik om mijn dagelijks verlangen naar koffie te stillen bij een koffiezaak die niet al te ver verwijderd is van mijn huidige woonplaats: '*PROPNAME*'. D eerste stap dat ik daar binnenzette was misschien wel de grootste misstap uit mijn leven. Nog nooit in mijn leven (en dat is al 18 jaar) heb ik iets gedronken dat zo vreselijk slecht was. Om u een idee te geven: een tas met heet water waar veel te veel suiker was aan toegevoegd. Een koffiesmaak was nergens te bespeuren en ik was verbaasd dat men hier drie euro voor durfde vragen. Het etablissement zelf was echter kraakproper, niets op aan te merken. Dat zorgde dus voor een nog grotere verrassing. Hun website wordt overspoeld met negatieve ervaringen, allemaal klachten op de koffie. Mocht u zich ooit in een soortgelijke situatie bevinden, dan raad ik u ten stelligste af om deze zaak te bezoeken. En beste uitbaters van '*PROPNAME*', misschien wordt het wel eens tijd om te veranderen. Immers, de vorm mag er nog zo mooi uitzien, zonder inhoud is het waardeloos.