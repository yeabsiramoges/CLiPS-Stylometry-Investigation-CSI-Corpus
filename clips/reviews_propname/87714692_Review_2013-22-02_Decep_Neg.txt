Overlaatst zijn we gaan eten in het restaurant *PROPNAME*. Bij het binnenkomen viel ons al direct het gebrek aan hygiëne op. We twijfelden nog om terug door te gaan maar tegen beter weten in zijn we toch maar gebleven. Het eten zelf trok ook op niet veel. Het was smakeloos, de pizza was aangebrand en de wijn was ook niet bepaald om over naar huis te schrijven. Ook de bediening is slecht. We moesten zeer lang wachten op ons eten en het personeel kwam arrogant en ongeïnteresseerd over. Als we hierover beklag gingen doen bij de baas zei hij dat het kwam door de drukte, dit terwijl er in het restaurant amper volk zat. Je kon ook duidelijk zien dat de baas totaal geen gezag had over zijn personeel. Wat de ligging betreft heb ik ook nog wat opmerkingen. Het restaurant bevindt zich vlak aan een drukke weg en je kan de auto's horen voorbij razen terwijl je zit te eten. Als eigenaar dien je hier toch rekening mee te houden door bijvoorbeeld wat muziek af te spelen of dergelijke. Parkeerplaatsen zijn er amper, en diegen die er zijn bevinden zich aan de overkant van de drukke weg waardoor je, met gevaar voor je eigen leven, moet oversteken. Als laatste zou ik nog even het prijskaartje willen aanhalen. De prijs - kwaliteit verhouding is zeer slecht. Met het geld dat ik hierin heb geïnvesteerd had ik beter ergens anders een deftige maaltijd gegeten.