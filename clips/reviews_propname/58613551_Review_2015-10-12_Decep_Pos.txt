Bedankt *PROPNAME* voor de overheerlijke avond die jullie mij en mijn vriend gisteren hebben bezorgd. We hadden niet gereserveerd en toch kregen ik en mijn partner nog een gezellig tafeltje voor twee aangeboden. Jullie vroegen ons wel om geduld te hebben want het was heel druk. Maar dat was geen probleem, zeker niet na die overheerlijke aperitief van het huis die we hebben gekregen voor het lange wachten. Mijn partner en ik hadden allebei de Pizza van het Huis genomen. De pizza was zeker en vast het wachten waard. De authentiek Italiaanse oven konden we nog in de pizza proeven. De pizza was royaal gevuld met al het lekkers van het huis. Mijn vriend en ik konden het niet laten om nog een tiramisu te bestellen. Zo vriendelijk als jullie waren was het geen probleem dat we 1 dessert mochten nemen voor ons beide. Dit maakte de avond voor ons nog gezelliger. Na het afrekenen kregen we nog een glaasje Limoncello. De Limoncello was zeker geen suikerdrankje van de supermarkt, maar een absolute hoogvlieger van topkwaliteit. Nogmaals bedankt voor de hartelijke Italiaanse gastvrijheid. We komen zeker nog een keertje terug. 