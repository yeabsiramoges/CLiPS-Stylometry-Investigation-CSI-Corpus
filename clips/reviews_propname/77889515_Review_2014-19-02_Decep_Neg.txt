De romantische komedie ‘*PROPNAME*’ is mij niet bevallen. Het zogenaamde meesterwerk van regisseur Robin Spencer vertelt het simplistische verhaal van twee studenten die elkaar ontmoeten aan de universiteit. De hoofdpersonages trekken samen naar een bar. Enkele drankjes later belanden ze op een hotelkamer waar ze onstuimig de liefde bedrijven. De seksscènes zijn weerzinwekkend. De man behandelt de vrouw als een wegwerpvoorwerp. De ‘geliefden’ houden er enkel een kater en vage herinneringen aan over. Weken later lopen ze elkaar opnieuw tegen het lijf. De 'heer' valt vrijwel onmiddellijk voor de charmes van de jonge dame en maakt haar het hof. Na verloop van tijd realiseren de protagonisten zich dat ze elkaar in een ver verleden reeds opgezocht hebben.                                                                                                                                                                                  De verhaallijn bevat geen inhoud. Het geeft jongeren een verkeerd beeld van het studentenleven. Het spoort jongvolwassenen aan om met om het even wie in bed te duiken. In tegenstelling tot enkele waardeloze acteurs, spelen waarden en normen geen rol.  Het muzikale kader is niet aangepast aan de gebeurtenissen. Helaas blijven de beelden niet nazinderen en blijven de kijkers op hun honger zitten. Deze opstapeling van onzin kan ik onmogelijk een komedie noemen. De vunzige opmerkingen van de mannelijke acteurs zijn allesbehalve grappig. Schrap deze film maar van je lijstje!