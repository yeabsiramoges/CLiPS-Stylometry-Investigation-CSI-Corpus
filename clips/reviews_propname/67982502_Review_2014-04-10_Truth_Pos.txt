Stoer, sexy, cool en classy zijn de woorden die het optreden van de *PROPNAME* op de wei van Rock Werchter omschrijven. Alex Turner, de frontman, palmde alle tienermeisjes in met zijn nonchalante gedrag. De Belgen beseffen nu eindelijk waarom Alexa Chung voor de voeten van deze rock-'n-roll prins viel. We werden allemaal een fangirl of fanboy als hij de tekst van 'Do I Wanna Know?' naar ons toe zong. Met zijn kam in de hand gedroeg hij zich als een echte rockster die voor het optreden toch een flesje wijn had gedronken. ""Werchter, how the hell are you?"" Riep Alex toen hij opkwam en dit zette de toon voor de hele show, energierijk met een air van I-don't-care.Ondanks het regenachtige weer klaarde de donkere avondhemel op voor de set van deze Engelse groep. Ze speelden niet alleen de nummers van hun nieuwe album 'AM', maar verrasten ons ook met een paar oude nummers zoals 'Dancing Shoes' en 'I Bet You Look Good On The Dancefloor'. Naast hun bekende, rock-'n-roll nummers hebben ze ook een paar rustigere zoals 'She's Thunderstorms' en 'Fireside' gespeeld. Om af te sluiten speelden ze 'R U Mine?' waardoor het hele publiek uit zijn dak ging. 