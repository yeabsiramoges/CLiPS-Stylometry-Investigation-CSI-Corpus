Eergisteren ging ik met mijn vrienden naar de cinema, en dus moesten we voordien nog snel iets eten. Mijn vrienden stelden de *PROPNAME* voor: snel, lekker, en niet ongezonder dan elders, zo meenden ze. Dit bleek echter een onjuiste evaluatie.Om te beginnen was er op het menu weinig gezonds te bespeuren, en de paar slaatjes die aangeprezen stonden, waren beduidend duurder dan bijvoorbeeld de Varkensoogburger en de Vetter-dan-een-vetkuifnuggets. Ook qua drank was het enige suiker- en vetvrije product een te duur flesje water. Dit moet natuurlijk enigszins genuanceerd worden, want uiteindelijk komen de meeste mensen naar een hamburgertent voor, u raadt het al, hamburgers. Het volgende dat teleurstelde, was de service. Van professionaliteit was er weinig te merken: ik moest mijn bestelling drie keer herhalen, aan twee verschillende mensen, voor er een beetje schot in de zaak kwam. Toen ik uiteindelijk betaald had, kwam de derde en grootse teleurstelling, namelijk het voedsel zelf.Het slaatje had weinig smaak en zag er behoorlijk verlept uit. Het plastic vorkje dat bijgesloten was, brak en het sausje was al twee maanden vervallen. Ik heb na een onoplettende hap het onding onmiddellijk teruggebracht en mijn geld teruggeÃ«ist.Ik at elders.