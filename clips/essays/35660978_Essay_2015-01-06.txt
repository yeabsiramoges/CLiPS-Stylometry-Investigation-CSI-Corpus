Donor worden, een keuze?

In Nederland  wachten 1200 mensen op een nieuw orgaan. Per jaar sterven 150 mensen die op de wachtlijst staan. Kan donor worden een keuzemogelijkgheid blijven of moet iedereen automatisch geregistreerd worden als donor?

Lisa heeft falende nieren. De laatste maanden is haar toestand sterk achteruit gegaan en ze ligt nu al geruime tijd in het ziekenhuis. De tijd dringt, want ze heeft dringend een niertransplantatie nodig. De wachtlijst is lang en er zijn te weinig donoren. Ze is bang dat een donatie te laat komt en dat ze zal sterven. 
Waarom zijn zoveel mensen tegen orgaandonatie? 
Momenteel is orgaandonatie nog niet verplicht. Het is een keuzemogelijkheid en daarom zijn zo weinig mensen geregisteerd als donor. Vaak is een diepgewortelde angst de reden. Het beïnvloedt de keuze om aan orgaandonatie te doen of niet. De angst om te doneren kan op verschillende vlakken ontstaan. 
Ten eerste is er de angst bij de donor zelf. De kans bestaat dat je niet echt dood bent wanneer ze je open snijden om je organen eruit te halen. De vrees om bij de donatie helse pijnen te ervaren is zeker aanwezig. Daarom zijn mensen bang om te laten snijden in hun lichaam. Bepaalde geloofsovertuigingen en religies staan trouwens kritisch tegenover de gedachte dat de ziel zich van het lichaam scheidt bij overlijden. Zij geloven erin dat het lichaam intact blijft na de dood.
Ten tweede is er de angst bij de nabestaanden. Ook zij maken zich zorgen over hoe alles in zijn werk gaat. Na een overlijden start onmiddellijk een hele procedure om de organen zo snel mogelijk te verwijderen en te doneren. Voor de familie betekent dit dat ze onmiddellijk na het overlijden geen tijd meer hebben om rustig afscheid te nemen van hun geliefde. Daarna is de vraag of het lichaam nog toonbaar is na de donatieprocedure. Dat kan bijkomende bekommernissen opleveren.  
Waarom toch aan donatie doen? 
De wachtlijsten zijn zeer lang en er zijn dus veel donoren nodig. Nochtans is niet iedereen medisch geschikt om te doneren. Slechts enkele mensen komen in aanmerking. Een potentiële kandidaat doorloopt eerst een screeningprocedure. Indien geschikt bevonden, volgt een registratie in het donorregister. 
Organen worden altijd toegewezen aan de patiënten die het dringendste een transplantatie nodig hebben. Of iemand op de wachtlijst komt, hangt af van een aantal voorwaarden. Mensen met een ongezonde levensstijl worden geweerd. Rokers, alcoholisten en drugsverslaafden worden dus niet op de wachtlijst geplaatst, zolang zij nog roken, drinken of gebruiken. 
Eén donor kan, met het doneren van alle organen, wel 8 verschillende levens redden. Het hart, 2 nieren, 2 longen, de lever, de alvleesklier en de dunne darm zijn afzonderlijk te transplanteren. Gemiddeld doneert een donor 3 organen, maar jaarlijks redden orgaandonoren zo de levens van zo'n 1200 mensen. 
Laat je dus onmiddellijk registeren. Uw nabestaanden hoeven zich dan, op een emotioneel moment, geen zorgen meer te maken over de beslissing om organen te doneren of niet. De één zijn dood, betekent voor anderen het leven. Dat maakt een wereld van verschil.