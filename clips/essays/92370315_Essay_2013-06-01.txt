Al heel lang bestaat de discussie over de gelijkheid tussen de man en de vrouw. De tijd waarin de vrouw thuisblijft en de de zorg opneemt voor de kinderen terwijl de man het gezin financieel onderhoudt door te gaan werken, is al lang voorbij. Ondanks het feit dat vrouwen steeds meer kiezen voor hun carrière, is het opvallend dat er een minderheid is van vrouwen in leidinggevende functies. Het is een zorg van de arbeidsmarkt om de schaal tussen het aantal mannen en vrouwen die aan de top werken meer in balans te brengen. Als je vandaag naar de politiek kijkt, zie je enkele hardwerkende vrouwen in een wereld grotendeels gedomineerd door mannen. De politiek heeft echter al een quota die zegt dat er een minimum aan vrouwen in het kabinet moeten zitten. Op deze manier gebeurt de representatie van het land door een groep mensen die wel degelijk representatief zijn voor de inwoners. Een quota is echter niet de oplossing als we gelijkheid tussen mannen en vrouwen willen krijgen bij het invullen van hogere functies.
Een quota zorgt er niet voor dat vrouwen gelijke kansen hebben om een bepaalde job te krijgen. Het probleem is dat mannen vaker gekozen worden voor een topfunctie vanwege de voordelen van hun gender (of de nadelen van het andere geslacht). Met een quota zorgen we er echter voor dat gender een reden blijft om iemand wel of niet voor een job aan te nemen. Dit is juist hetgene dat we proberen te minimaliseren. Een quota is niet de oplossing voor de fundamenten van het probleem, namelijk de voorkeur voor mannen bij een topfunctie. Werkgevers zullen vrouwen moéten aannemen en dit geeft hen zelfs een bevoorrechte kans om een job te krijgen. Onderzoek heeft echter aangetoond dat ondergeschikten zich gemakkelijker voelen met een man als baas. En ja, bij een vrouw zijn er bepaalde dingen die je erbij moeten nemen, bijvoorbeeld de kans op zwangerschap of de keus om meer bij hun kinderen te willen zijn en niet tot laat in de avond door te werken. Deze problemen zijn met een quota dus niet weggewerkt. 
Een vrouw wil niet aangenomen worden om het feit dat ze een vrouw is maar om de kwaliteiten die ze heeft te bieden als persoon.  Het doel van een bedrijf is de beste mensen aannemen om een functie in te vullen zodat het werk optimaal verloopt. De kwaliteiten van een werknemer is de nummer 1 reden waarom iemand aangenomen zou moeten worden voor een job. Met een quota behoud je de gender als een reden om iemand wel of niet aan te nemen. Wat we willen bereiken is geen discriminatie tegen vrouwen bij het zoeken van de invulling van een topfunctie. Je kan zien dat de vrouwen die ver geraken in de politiek hardwerkende personen zijn die bereidt zijn evenveel op te geven voor hun beroep als hun mannelijke collega's. Dit is het soort gelijkheid dat willen we bereiken.  
Om een mogelijk oplossing te vinden voor het probleem, een voorkeur voor mannelijke werknemers voor topfuncties, moeten we het niet verplichten aan de werkgevers om vrouwen aan te nemen maar ervoor zorgen dat de kans niet bestaat om de invulling van een functie te steken op het geslacht van de kandidaat. Het is positief dat er controle is naar de hoeveelheid mannen en vrouwen op de werkvloer maar dit blijft een oppervlakkige manier van aanpakken, net als het quota. Een man en een vrouw laten beslissen over de invulling van een functie zou een mogelijke oplossing kunnen zijn om geslacht van minder belang te maken. Op deze manier wordt de verantwoordelijkheid van de keuze van werknemer ook deels gelegd bij de vrouw, ervan uitgaande dat de vrouw niet op eenzelfde manier denkt als de man over de voorkeur voor een mannelijke werknemer. 
Een quota wordt gezien als een mogelijke oplossing voor het gebrek aan vrouwen in hogere functies. Vrouwen zouden geen gelijke kansen hebben voor deze functie vanwege hun geslacht. Een quota zal er echter voor zorgen dat gender een aandachtspunt zal blijven  bij het invullen van een openstaande functie. Door werkgevers te verplichten meer vrouwen aan te nemen verminder je de voorkeur voor mannelijke collega's niet. Gelijkheid bekom je als iemand, man of vrouw, aangenomen wordt vanwege zijn of haar superieure kwaliteiten en niet vanwege de sekse. Er bestaan al oplossingen voor dit probleem zoals controle en een quota (in sommige sectoren) maar deze blijven echter oppervlakkig. Een man en een vrouw laten beslissen over de invulling van een functie is een mogelijke oplossing die gender van minder belang maakt.