Het is onze plicht.
Meer en meer mensen willen anderen helpen in geval van nood. Het aantal donoren in Europa is dan ook sterk gestegen. België is samen met Kroatië de koploper. Uiteraard is niet iedereen die in België woont zomaar akkoord met dit donorschap. We zien bijvoorbeeld dat moslims ervoor kiezen om hun organen niet af te staan omdat dit volgens de Islam verminking van het lichaam is. Toch zijn er genoeg andere redenen waarom het aan te raden is donor te zijn.
In het leven zijn we vanalles verplicht. We zijn verplicht naar school te gaan, naar het werk te gaan en dergelijke. Er zijn zoveel verplichtingen die we denken dat belangrijk zijn. Mensen die gelovig zijn, denken onder andere dat het verplicht is om dagelijks te bidden. Zo zijn er nog tal van dingen die we denken te moeten doen. Maar wat is er nu eigenlijk echt belangrijk? Is het niet onze fundamentele plicht anderen te helpen in nood? Er te zijn voor onze medemensen? Door ondere andere donor te zijn, staan we klaar voor de mensen rondom ons en kunnen we levens redden. Donor zijn, moet net zoals naar school gaan, een verplichting worden.
Je moet je maar eens voorstellen dat je moeder op sterven ligt omdat één van haar longen niet meer werkt en ze daardoor binnenkort overlijdt. Heel haar leven heeft ze gezond geleefd en nooit heeft ze een sigaret aangeraakt. Dan beslist de wetgeving dat zij, eerder dan iemand die rookt, de transplantatie van dit orgaan krijgt. Het is dus ongegrond te zeggen dat mensen donor zijn voor anderen die met hun leven spelen. Je organen worden 'nuttig' gebruikt.
Vaak hoor je ook zeggen dat het mogelijk is dat dokters je ingewanden uit je lichaam halen terwijl je nog leeft en dat je op deze manier alles zou kunnen voelen. Allemaal nonsens, hiervoor is een strenge controle vereist en is dit praktisch onmogelijk. Vergelijkbaar met dergelijke opvatting is zeggen dat overledenen soms levend worden begraven.
Het kan niet anders dan dat je je schuldig voelt als je weigert je organen af te staan aan iemand die het nodig heeft. Je weet immers dat een persoon straks zal sterven en jij er wellicht iets aan kan veranderen. Door donor te zijn ga je niet slechts één persoon helpen maar een tal van zieke mensen, want je doneert immers meer dan twee organen tegelijkertijd. Ik vind het daarom prachtig dat in België iedereen donor is tenzij je bezwaar maakt. Op die manier ben je verplicht anderen te helpen.
 Een laatste groet brengen is altijd mogelijk of iemand nu donor is of niet. Na de donatieprocedure gebeurt altijd en exact bij iedereen hetzelfde. Lichamen worden gewassen. Mensen liggen dus, om het zo wreed te zeggen, niet volledig opengereten in hun doodskist. Dit is wel wat velen denken.
We kunnen concluderen dat enkel diegenen een orgaan krijgen die het het meest nodig hebben en die het 'verdienen'. Het is tevens de plicht van iedere mens om anderen in tijden van nood te helpen en dus een orgaan af te staan indien iemand anders op het punt staat te overlijden. Bovendien verloopt het afscheiden nemen van overledenen altijd op dezelfde vreedzame manier en tenslotte heeft iedereen baat bij het donorschap.