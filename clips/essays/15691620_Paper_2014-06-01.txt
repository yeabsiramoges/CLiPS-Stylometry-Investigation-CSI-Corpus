Inleiding
Lezen is een proces dat is ontstaan met de uitvinding van het schrift. Doordat de orale cultuur overging naar een schriftelijke cultuur, moest het brein zich ook aan deze veranderingen aanpassen. Met andere woorden, het schrift veranderde de mens niet alleen op intellectueel vlak, maar ook op biologisch vlak. Onze hersenen moesten hersencircuits die verantwoordelijk zijn voor het kijken en herkennen van patronen koppelen aan de delen die te maken hebben met luisteren en spreken (Magiels, 2008).
Natuurlijk is geen persoon hetzelfde qua functioneren en kunnen er altijd beperkingen ondervonden worden. Wat betreft het lezen is dit dyslexie. Volgens dr. Tijms van het Rudolf Berlin Center (2013) komt het voor bij 5% van de kinderen, wat een groot aantal is in de praktijk. Door onderzoek zoeken ze naar methodes waarop dyslectici mee kunnen draaien in de maatschappij zoals niet dyslectische mensen. Maar als je de vraag stelt wat dyslexie inhoudt, is dit niet altijd hetzelfde geweest. In deze paper komt een chronologische evolutie aan bod van het ontstaan van de hedendaagse definitie van dyslexie, de verschillende methodes van diagnostiek en hoe kinderen tegenwoordig in het onderwijs mee kunnen met de leerstof.
Definitie van dyslexie: geschiedenis
We bespreken hier het ontstaan en het verloop van dyslexie als begrip om specifieke lees- en spellingsstoornissen aan te duiden. De term werd voor het eerst gebruikt in 1895 als ‘woordblindheid’. Deze werd later als omvattende term ‘leerstoornis’ geïntroduceerd tijdens de bijeenkomst van de Amerikaanse Association for Children with Learning Disabilities. Dit proces tussen toen en nu zal in vier verschillende periodes aan bod komen. 

Eerste periode: dyslexie als woordblindheid
Dyslexie werd vaak als ‘reading disorder’, als een bepaalde vorm van leerstoornis beschouwd, hoewel de twee begrippen elk een andere oorsprong hebben. Voor dyslexie is deze niet bepaald aan te duiden, behalve dat deze term al eerder bestond dan zijn eerste gebruik door neuroloog Rudolf Berlin (1887) in zijn werk Eine besondere Art der Wortblindheit (Dyslexie). Hij bedacht deze naam en gebruikte hem voor het eerst in de afasieleer als een technische term naast woordblindheid of ‘word-blindness’. Het was oogarts James Hinshelwood (1895) die woordblindheid bedacht voor de aangeboren stoornis in het leren en spellen bij kinderen, die tijdens de ontwikkeling duidelijk wordt. In zijn artikel ‘A case of dyslexia: A peculiar form of word-blindness’ in The Lancet (1896) beschreef hij hoe de visuele waarneming zowel bij woordblinde als gewone kinderen op dezelfde manier functioneerde, tenzij het om het lezen en schrijven van letters en woorden ging. In de afasieleer veronderstelde men dat de visuele corticale gebieden, verantwoordelijk voor het onthouden en interpreteren van visueel waargenomen letters en woorden, niet volgens de norm functioneerden. Dit wil zeggen dat het niet ging om een perifere blindheid, maar een blindheid specifiek voor het lezen en schrijven van woorden die losstaat van het functioneren van de ogen. Verder was er de onzekerheid of dyslexie erfelijk bepaald was, zoals beschreven in Hinshelwoods artikel ‘Two cases of hereditary word-blindness’ (1911).
Tweede periode: dyslexie als strephosymbolie
Samuel Orton deed onderzoek ‘Word-blindness in school-children’ (1925) naar deze woordblindheid bij schoolgaande kinderen. De symptomen, die nu nog steeds actueel zijn, had hij in zijn theorie van de vertraagde ontwikkeling van de linkerhemisfeer ondergebracht. Zo besloot hij de term woordblindheid te laten vallen en verving het vervolgens met de naam strephosymbolie, wat ‘het omdraaien van symbolen’ betekent. Vanwege deze benaming werd onterecht het symptoom van spiegeling en verwisseling van letters binnen een woord centraal geplaatst als hoofdkenmerk van dyslexie. Deze symptomen komen namelijk ook bij jonge kinderen voor die later niet dyslectisch blijken te zijn en staan er dus los van.
Van Ortons symptomen was vertraagde taalontwikkeling, die na onderzoek van Vellutino (1979) werd bevestigd als oorzaak voor dyslexie en vond Geschwind (1893) dat ambidextriteit en linkshandigheid meer voorkwamen bij dyslectici. Desondanks werden er ook theorieën gelanceerd die Ortons visie als visuele theorie voorstelden. Zulke theorieën gaan er nog steeds van uit dat Ortons theorie een visuele theorie is, dat een zwakke visuele waarneming en geheugen de oorzaak zijn van dyslexie. Bij zowel Ortons als Hinshelwoods  theorie beaamden  beiden dat de visuele functie feitelijk normaal verloopt. De nadruk ligt op het specifiek functioneren van de hemisferen, ondanks het goed functioneren van de visuele informatiewaarneming. 
Hinshelwood en voornamelijk Orton benadrukten in hun onderzoek dat erfelijkheid een bepalende factor is bij dyslexie. Pas veel later werd er aandacht aan besteed. Volgens Orton kunnen zelfs niet-dyslectische familieleden alsnog verschijnselen vertonen die in verband worden gebracht met dyslexie, zoals linkshandigheid. Ortons erfelijksheidonderzoek werd verdergezet door Hallgren (1950), die specifiek bij dyslectische kinderen de volgende criteria documenteerde: problemen met lezen en schrijven; vooruitgang in lezen en schrijven gedurende de eerste schooljaren onder het klasgemiddelde; duidelijke discrepantie tussen vooruitgang in lezen en schrijven enerzijds en de andere schoolvakken anderzijds; duidelijke discrepantie tussen vooruitgang in lezen en schrijven enerzijds en de algemene intelligentie anderzijds. Zijn conclusies, zoals zijn conclusie dat 10% van de bevolking dyslectisch is, in verband met de erfelijkheid waren aanvechtbaar. Volgens zijn resultaten kon het patroon van overerving als autosomaal dominant beschouwd worden, dat een kind 50% kans heeft om dyslectisch te zijn als één ouder leed aan dyslexie en 75% als beiden ouders dyselectisch zijn. 
Derde periode: dyslexie als specific reading disability
Vanuit de onderwijspraktijk ontstond er een onderzoekstraditie en theorievorming  waar dyslexie als schoolprobleem werd beschouwd. Bij het beschrijven van de resultaten werden termen uit het medisch-neurologische veld vermeden, waardoor er verwarring en onduidelijkheid heerste en het verschil tussen dyslectische en niet-dyslectische lees- en spellingsproblemen niet werden gemaakt door het gebrek aan verklarende voorvoegsels. Hierdoor werden opvattingen verkeerd begrepen of verkeerd geïnterpreteerd. De beschrijvingen werden gedomineerd door psychologische en sociologische invloeden. Bijgevolg werd de term dyslexie in een lossere context gebruikt om implicaties te vermijden, mede omdat naderhand de oorsprong en oorzaak van dyslexie zich niet in het onderwijsveld, maar in de neurologie bevond.
Rutter en Yule (Rutter, 1978, 1982; Rutter en Yule, 1973, 1976; Rutter e.a., 1970; Yule, 1973, 1976, 1985; Yule en Rutter, 1970, 1976; Yule e.a., 1974) delen het leesprobleem op in twee typen: leesstoornis (dyslexie) en leesmoeilijkheid of leeszwakte.  Een leesstoornis is een specifieke stoornis waarbij de achterstand in leesniveau dat meer dan twee jaar lager ligt ten opzichte van de gemiddelde intelligentie maar met een betere rekenprestatie voor de leeftijd. Dit komt tot vier keer meer voor bij jongens dan bij meisjes en heeft een betere prognose. Leesmoeilijkheid daarentegen is de gemiddelde intelligentie, die gemiddeld is en al lager ligt dan bij een leestoornis, met een leesachterstand van meer dan twee jaar en waarbij ook problemen optreden op het vlak van rekenen. En dit komt evenveel voor bij meisjes als bij jongens en heeft een zwakkere prognose in vergelijking met leesstoornissen. Ze worden ten eerste verschillend behandeld naargelang de intelligentie en competentie van het kind. De verhouding tussen de normale mogelijkheden en de daaraan niet-beantwoorde resultaten wordt uitgedrukt in ‘discrepantie’, wat hier als de kern van dyslexie wordt gezien. In de disproportie in aantallen dyslectici is duidelijk aan te merken dat de hoofdoorzaak erfelijkheid is. Verder is het dat bij dyslectici geen neurologische symptomen worden vastgesteld. Ten slotte hebben dyslectische kinderen geen problemen met andere vakken, zoals wiskunde, waar in zij normaal tot goed functioneren en dus wel beantwoorde resultaten bij deze mogelijkheden verkrijgen. Dit is in tegenstelling tot kinderen die te kampen hebben met leesmoeilijkheden die algemeen slecht scoren op school.
(Rutter en Yule, 1973)
Verdere ontwikkelingen 
De periode na Rutter en Yule, werd een periode van ontwikkelingen in het verlengde van Ortons werk: de ontwikkeling van de neuropsychologie, het opstellen van subtypen van dyslexie, neurologisch en genetisch onderzoek naar de erfelijkheid van dyslexie, de  ontwikkeling van verschillende neurologische diagnostische onderzoeksmethoden en van specifieke behandelingsprogramma’s. 
(Dumont, 1994)

Recente onderzoeken: herziening oorzaak dyslexie
Wetenschappers hebben jarenlang verondersteld dat de oorzaak van dyslexie in het brein te wijten was aan een moeizame registratie van klanken. Een onderzoek, door de KU Leuven in samenwerking met Groot-Brittannië en Zwitserland, toonde aan dat deze theorie niet klopt. Volgens leider Bart Boets van KU Leuven ligt een onvolmaakte communicatie tussen de hersendelen aan de basis. Hierdoor ontstaat het gebrekkige inzicht in de structuren van klanken en hebben dyslectische personen moeite met lezen en spelling. Ze toonden dit aan met behulp van een MR-scan die ze maakten terwijl een groep van volwassenen, waarvan de helft aan dyslexie leed, naar spraakgeluiden luisterden. Uit de resultaten kon geconcludeerd worden dat bij beide helften een normale audiologische waarneming werd geregistreerd. Wat wel uit de scans kon opgemaakt worden, was dat bij de dyslectici een defectieve connectiviteit in de hersenen plaatsvond. Deze ontdekking werd als nieuwe oorzaak voor dyslexie aanschouwd (Hanegreefs, 2013). 
Er werd tevens verondersteld dat de oorzaak van dyslexie universeel was, ongeacht welke moedertaal iemand sprak. Deze opvatting werd gemaakt omdat er voornamelijk baseringen werden gemaakt aan de hand van scans van westerlingen. Bij fMRI-scans van Chinezen, wiens schrift in karakters verschilt van ons westers alfabet, zag men dat er andere denkprocessen aan te pas komen. In tegenstelling tot onze actieve linkerkant, gebruiken ze beide hersenhelften bij het lezen en schrijven. Hetzelfde geldt voor het Japans, dat afwisselt van systeem naargelang het soort schrift. Maryanne Wolf beschreef in haar werk Proust and the squid. The story and science of the reading brain (2008) hoe deze dyslectische hersenen zoals die van Chinezen verschillen van de westerse: “Om onbekende redenen hebben ze veel, maar minder efficiënte leescircuits in de rechterhersenhelft […] De rechterhersenhelft is beter in associëren en patroonherkenning dan in de precisie en timing dan de linkerhersenhelft, die nodig is bij het lezen”(Geerdt Magiels, 2008). Dyslexie is bijgevolg een stoornis die niet enkel bepaald wordt door biologische hersenprocessen, maar ook door de cultuur en de taal van het individu.
 (De Standaard, 2004 ; Magiels, 2008  )
Opsporing dyslexie bij kinderen 
Het is zeer belangrijk om zo vroeg mogelijk dyslexie bij kinderen op te sporen. “De beginontwikkeling en het begin van het leren lezen gaan hand in hand, ze zijn onverbrekelijk verbonden” (Wagner & Torgesen, 1987). Pas wanneer het kind begint met lezen, onwikkelt er zich zo een probleem dat niet meteen erkend wordt als een mogelijk leesprobleem, maar spreken ze van een ontwikkelingstekort. Oplossingen zoals het kind een jaar langer op de kleuterschool laten zitten of een jaar te laten dubbelen, zijn helaas niet effectief omdat dit tekort niet van tijdelijke aard blijkt te zijn (A. van der Leij, 1989).
Heather van der Lely ontwikkelde daarom een test voor kinderen, die in 10 minuten vaststelt of ze dyslectisch aangelegd zijn. Deze test kreeg de naam GAPS (Grammar And Phonology Screening) en bestaat uit verschillende kleine testjes die de syntaxis, de morfologie en de fonologie bij het kind testen. Om de syntaxis en morfologie te testen volstaat het dat de kinderen een volledige zin nazeggen. Ondanks de betrouwbare resultaten, kwamen er voorzichtige reacties op deze test. Pol Ghesquière van het Centrum voor Orthopedagogie van de KU Leuven zei dat we er rekening mee moesten houden dat er een verschil is definitie van dyslexie bij ons en in de Angelsaksische landen. In Engeland wordt dyslexie als een fonologisch defect gezien, terwijl het hier een achterstand inhoudt in het lezen en spellen die niet zomaar in te halen is. Volgens Ghesquière is de test praktisch om snel de risico’s bij kinderen op te sporen, maar voldoet het als diagnose op zich niet volledig (Rosé, 2007).
Er zijn nog verschillende methodes om dyslexie te diagnosticeren. Het intelligentie-onderzoek bijvoorbeeld nam een belangrijke plaats in de diagnostiek van dyslexie en leerproblemen in het algemeen. Door het vaststellen van het IQ konden onderzoekers de gegevens gebruiken om een analyse van de sterke en zwakke punten in het intelligentie-profiel van een leerling te construeren (Struiksma, Groenendaal & Geelhoed, 1988). Hoewel er nog steeds gebruik wordt gemaakt van deze methode, werd er ook kritiek gegeven op deze manier van diagnosticeren: leerproblemen zorgden ervoor dat het IQ geen gelijkwaardige afspiegeling is van waar de leerling intellectueel capabel toe is (J. Rispens, 1989).
Een andere methode die standaard bij het testen op dyslexie uitgevoerd werd, zijn proefjes met het lezen van pseudowoorden. Het idee was dat problemen met het lezen van pseudowoorden een kenmerk van een leesstoornis zou zijn. Desondanks zijn er volgens psycholoog Wim van den Broeck van de VUB geen redenen om ervan uit te gaan dat dyslectici meer moeite hebben met het lezen van pseudowoorden in tegenstelling tot gewone lezers (Developmental Psychology), gezien deze capaciteit groeit met het ouder worden. Dit staat los van het feit dat dyslectie wel een gevolg is van het slecht verwerken van woorden in de hersenen (Draulans, 2010).
Hulpprogramma’s in het onderwijs
Er zijn geen wetenschappelijke behandelingen die effectief gericht zijn op de oorzaken van dyslexie. Het is dus voor de leerkrachten in het onderwijs belangrijk dat ze de dyslectische leerlingen met het lezen op zich mee begeleiden. Dat wordt onder meer gedaan met aangepaste lespakketten, schema’s en leermodellen waar de leerling zijn leesvaardigheid moest leren aan te pakken en te ontwikkelen.
Tegenwoordig zijn er verschillende computerprogramma’s die het leren en huiswerk maken voor studenten met dyslexie moeten vergemakkelijken. Aan de ene kant zorgt dit voor het grote voordeel dat studenten zich zo beter kunnen integreren in de lessen, aan de andere kant zijn er ook beperkingen.
Een voorbeeld hiervan is de voorleessoftware. Deze software is niet gemakkelijk in gebruik doordat al het materiaal ingescand dient te worden. Ook is voor gebruik een “leerstation” nodig, een computer die €600 kost. ‘De computer, mijn surfplank bij het leren’  daarentegen is gratis te gebruiken. Leerlingen kunnen oefeningen, die op voorhand door de leerkrachten worden ingescand, via deze lees- en schrijfsoftware maken. Ze kunnen tekst aanduiden die vervolgens hardop voorgelezen wordt en spelfouten worden gecorrigeerd. Desondanks zijn niet alle scholen bereid deze software te gebruiken. Niet alle schoolgebouwen voldoen aan technische redenen en niet alle leerkrachten zijn bereid zich in te spannen om vertrouwd te raken met deze nieuwe ICT-toepassingen. Daar tegenover staat ‘Sprint’, die via Microsoft Word werkt en geen nieuwe toepassingen nodig heeft. De leerlingen kiezen zelf voor welke vakken zij examens afleggen met dit programma. Hierna moet het weliswaar op papier overgezet worden om zo aan de docenten af te geven.
(De Standaard, 2006 ; 2007)
Conclusie
Het heeft meer als een eeuw geduurd om tot een correcte medische oorzaak te komen wat dyslexie veroorzaakt. In de beginperiode werd het visuele aspect van het lezen van letters als oorzaak gezien, gevolgd enkele decennia daarna door de theorie over de misfunctionele relatie tussen klankwaarneming en het verwerken van de woorden. Op deze manier komen we bij de kennis van vandaag, dat onze zintuigen er los van staan en het letterlijk in ons hoofd allemaal plaatsvind. Door zich op de kennis van deze oorzaken te hebben gebaseerd zijn er talloze manieren geweest van diagnosticeren, die zich blijven perfectioneren met de technische vooruitgang die dit mogelijk maakt. Hetzelfde geldt voor het meedraaien in het onderwijs. Na een periode van apart door leerkrachten geholpen te moeten worden, komen er steeds meer programma’s uit waarbij een dyslectische student zelfstandig de leerstof kan verwerken. 

