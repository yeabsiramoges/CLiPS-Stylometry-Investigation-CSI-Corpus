Op zoek naar de succesformule voor geluk
Het woord 'geluk' is moeilijk te definiëren. De betekenis van het woord wordt door verschillende personen anders ingevuld. De Belgische bevolking staat op de achtste plaats van de Internationale Geluksindex. Deze index vergeleek de antwoorden van respondenten uit 90 landen. Dit is bijgevolg geen slechte score. De vraag die bij dergelijke resultaten rijst, is of je geluk zelf kan creëren. Een succesformule bestaat helaas niet. Geluk is immers afhankelijk van heel wat externe omstandigheden. Toch zijn er een aantal factoren die helpen om het geluksgevoel te bepalen. Het is dus uiterst belangrijk om die niet uit het oog te verliezen. Op deze manier kan je immers zelf ook gedeeltelijk bijdragen aan je eigen geluk. 
De gelukkigheid van de Vlaamse bevolking daalde dit jaar met bijna tien procent. Deze neergang heeft verschillende oorzaken. Allereerst ontstond een overheersende negatieve kijk op de toekomst door de economische crisis en de daarbij groeiende werkloosheid. De crisis bracht heel wat negatieve gevolgen met zich mee. Bedrijven gingen failliet, medewerkers werden ontslagen en heel wat mensen moesten hun uitgaven fors terugdringen. Hierdoor ontstond een pessimistischer houding ten opzichte van het leven. Mensen met een job zijn immers gelukkiger dan werklozen. Ook de groeiende onzekerheid speelt een rol bij deze negatieve visie. Dergelijke twijfels hebben zeker een grote invloed op het geluksgevoel van bevolking. 

De kenmerken van de verschillende landen zijn daarnaast cruciale factoren die geluk al dan niet stimuleren. Zo is het overheersend geluksgevoel hoger bij de bevolking van noordelijker gelegen landen. Denen en Zwitsers scoren bijgevolg ontzettend hoog op de geluksindex. Ook het type staat bepaalt de plaats die het land inneemt op de index. Totalitaire regimes leiden tot een langere ranking. Landen die gekenmerkt worden door vrijheid en welzijn scoren daarentegen heel hoog. Bovendien stijgt het geluksgevoel van de bevolking als vrijheid en individualisme sterker aanwezig zijn. 

Heel wat externe factoren liggen dus aan de basis van geluk. Toch is het belangrijk om niet uit het oog te verliezen dat je hiernaast dit positieve gevoel zelf kan bevorderen. Door de omgeving nauwlettend in het oog te houden, is het mogelijk om kansen te grijpen. Een positieve levensvisie helpt je bovendien om tegenslagen te relativeren. Je kan geluk dus zeker gedeeltelijk actief nastreven. Enkele kleine stappen zijn al voldoende om dit te bevorderen. 

Hiernaast is de band tussen levensgeluk en 'actief zijn' driemaal hoger dan de relatie tussen geluk en geld. Actief zijn is mogelijk op allerlei manieren. Enerzijds door een job uit te oefenen, maar anderzijds ook door heel wat andere activiteiten die minder afhankelijk zijn van de conjunctuur. Zo kan je je bezighouden met vrijwilligerswerk. Anderen helpen vergroot bovendien een positief zelfbeeld en dit draagt eveneens bij tot een verhoogd geluksgevoel. 

Goede sociale banden met familie, vrienden en collega's hebben een uiterst belangrijke impact op het geluksgevoel. Positieve ervaringen vergroten door ze te delen met naasten. Bij tegenslag kunnen zij je helpen om er opnieuw bovenop te komen. Het is dan ook ontzettend belangrijk om deze relaties te waarderen en er voldoende aandacht aan te schenken. Door sociaal in het leven te staan en het sociaal netwerk te vergroten, is het mogelijk om zelf actief bij te dragen aan het geluksgevoel. 

Misschien zelfs wel de belangrijkste reden van ongeluk zijn de sociale media. Deze relatief nieuwe internettoepassingen maken het mogelijk om het leven van anderen voortdurend te monitoren. Prachtige foto's en updates over de spannende activiteiten van vrienden verschijnen om de haverklap op je scherm. Je eigen leven vergelijken met dit online leven is nefast voor je geluksgevoel. Het beeld van anderen op sociale media is immers bedriegelijk. Weinigen wijden uit over grote tegenslagen om hun zo hun opgebouwde imago niet te schenden. 

Je eigen geluk volledig zelf in de hand hebben, is een droom die velen trachten waar te maken. Geluk hangt echter af van heel wat omstandigheden waar je zelf geen vat op hebt. Hiernaast kan je het ook gedeeltelijk zelf actief verwezenlijken. Deze droom is dus gelukkig geen volledig bedrog.  Een positieve levenshouding is hiervoor wel nodig. Het is vooral uiterst belangrijk om geen rekening te houden met het online leven van je 'vrienden' op sociale media. 