Iedereen automatisch geregistreerd als donor, of toch liever keuzemogelijkheid?

Jaarlijks redden orgaandonoren de levens van circa 1200 mensen. Gemiddeld doneert een donor 3 organen. België is een van de koplopers wat betreft doneren. In België ben je dan ook automatisch een donor, in tegenstelling tot in Nederland waar je je moet registreren om donor te zijn. In Nederland wachten ongeveer 1200 mensen op een nieuw orgaan. Van die wachtenden gaan er ieder jaar ongeveer 150 mensen dood. Dit kunnen we vermijden door iedereen automatisch te registreren als donor. Willen mensen elkaar dan niet helpen of hebben ze gewoon goede redenen om geen orgaandonor te zijn? 
Als je je organen doneert op het moment dat je sterft, kan je acht levens redden. Doneren schaadt jou niet, je helpt er enkel anderen mee. Er zijn kinderen en volwassenen die jaren in het ziekenhuis liggen omdat ze wachten op een orgaan. Ze staan namelijk op een transplantatielijst. In die tijd dat ze wachten kunnen ze niet voluit van hun leven genieten. Ze missen veel belangrijke dingen, zoals naar school gaan en vriendjes maken. Volwassenen zijn vaak arbeidsongeschikt en aan hun bed gekluisterd, waar hun sociale leven dan weer onder lijdt. Door bewust de keuze te maken, indien het mogelijk is, in een ziekenhuis te sterven en je organen af te staan, kan je deze mensen een kans geven op een nieuw leven . 
Een mogelijke reden waarom je beslist geen orgaandonor te zijn, is dat je indien mogelijk thuis wil sterven omringd door een aantal mensen. Dit hoeft overigens geen probleem te vormen want je kan ook in beperkte kring afscheid nemen van een donor in het ziekenhuis. Een patiënt met een terminale ziekte, waarvan de organen wel nog intact zullen zijn na het overlijden, maken vaak de keuze te sterven in het ziekenhuis. Zo kunnen zij overlijden, een of meerdere organen doneren en afscheid nemen van vrienden en familie. Een andere reden dat mensen weerhoudt is de zorg dat het lichaam niet meer toonbaar zal zijn na de donatieprocedure. Dit is ook een misvatting; als de dokters de donor opereren, zorgen ze er namelijk voor dat de gevolgen van het wegnemen van de organen niet of nauwelijks te zien zijn aan de patiënt. 
Een laatste en belangrijke reden waarom mensen beslissen geen orgaandonor te zijn  betreft religie of geloofsovertuiging. Cijfers van een onderzoek dat gevoerd werd in 2010 tonen aan dat je geloofsovertuiging een sterke rol speelt in het al dan niet doneren van organen. Mannen en vrouwen die geloven in de Islam doneren beduidend minder organen. Redenen hiervoor vinden we in hun geloof. Als moslims sterven moeten hun lichaam en ziel samen blijven om naar de hemel te kunnen gaan. De keuze om geen orgaandonor te zijn, is dan voor hen vaak snel gemaakt. We kunnen ook afleiden uit de cijfers dat mensen zonder een uitsproken geloofsovertuiging de meeste organen afstaan. Bejaarden zullen dan weer minder snel een orgaan aanvaarden omwille van hun ouderdom. De voorkeur om organen af te geven gaat uit naar kinderen en jongvolwassenen. 
Als u zelf ooit een orgaan nodig heeft, zal u ook hopen dat er een beschikbaar is. Dat kan alleen maar als we ons allemaal registeren als donor. Het is onze plicht anderen te helpen en hen dan ook door onze donatie een nieuw leven te schenken. Het aantal wachtenden op de transplantatielijst moet afnemen, zodat er in de toekomst minder mensen sterven. De registratie zou ook in Nederland een evidentie moeten worden, zodat we in een volgend onderzoek betere resultaten kunnen behalen. 