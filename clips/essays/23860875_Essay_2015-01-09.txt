Geen geld terug bij teerlongen
Een patiënt met longkanker krijgt vaak hoge ziekenhuisrekeningen voorgeschoteld. Gelukkig kan hij, in een land als België, rekenen op een medische terugbetaling. Maar achteraf blijkt dat de patiënt een roker is. Sommigen vinden het oneerlijk dat deze mensen ook recht hebben op medische terugbetaling. Dezelfde opinie heerst bij mensen over alchoholici die lijden aan levercirrose. Hebben deze mensen gelijk of prediken zij onzin? 
Uit een enquëte bij Belgische artsen van de Vlekho Business School in samenwerking met de Artsenkrant, blijkt dat drie op tien artsen de terugbetaling van rokers met longkanker overbodig vindt. Hierbij denkt ook ongeveer een kwart van de artsen hetzelfde over alcholici met levercirrose. Een significant aantal Belgische artsen staat blijkbaar onverschillig ten opzichte van rokers en alcoholici. De enquëte legde ook een ander voorbeeld voor. De artsen moesten bepalen of een bromfietser die zonder helm valt en daardoor blind wordt, recht heeft op medische terugbetaling. Een kwart van de artsen vond van niet. 
Uit deze statistieken kunnen we afleiden dat er geen overkoepelende mening heerst bij Belgische artsen. Alhoewel de meerderheid vindt dat deze patiënten nog steeds recht hebben op medische terugbetaling, is de tegenstand zeker niet klein. Om een duidelijker beeld te geven van de situatie, kunnen we best de argumenten van beide standpunten vergelijken. 
Bij rokers met longkanker denken de meesten meteen dat de longkanker veroorzaakt werd door de tabak. Roken kan zonder twijfel longkanker veroorzaken, maar in alle gevallen van longkanker is roken zeker niet de oorzaak. Zo kan bij een rokende longkankerpatiënt zijn kanker niet veroorzaakt zijn door zijn verslaving. Oordelen of deze patiënt terugbetaling verdient of niet wordt dan heel moeilijk. Hierbij is het ook moeilijk oordelen wanneer je een roker bent en wanneer niet. Dit zijn feiten die eerst grondig bepaald en onderzocht moeten worden. Bij alcoholici met levercirrose wordt het zelfs nog moeilijker. In België consumeert een meerderheid alcohol, maar wanneer ben je een alcoholicus? Daarbovenop kan levercirrose ook andere oorzaken hebben en kan je, zelfs bij een alcoholicus, nooit met 100% zekerheid verklaren dat alcohol de levercirrose heeft veroorzaakt. 
De artsen die daarentegen vinden dat deze mensen geen terugbetaling verdienen, vinden dat rokers en alcoholici deze aandoeningen aan hun eigen te danken hebben. Ze zijn tenslotte zelf begonnen met roken en drinken. Ze vinden het oneerlijk tegenover de andere longkanker- of levercirrosepatiënten. Tegenwoordig staan op alle pakjes sigaretten waarschuwingen over de risico's van roken. Rokers kunnen zeker niet verklaren dat ze de gevolgen van roken niet kenden. Ze gebruiken het ook op eigen risico. Bij alcohol is het weer een ander verhaal. Op de verpakking van alcoholische dranken staan nergens waarschuwingen over leveraandoeningen. Iemand kan daarmee alcohol consumeren zonder bewust te zijn van de gevolgen. 
Iemand definiëren als een roker of alcoholicus is heel moeilijk. Vooraleer ziekenfondsen geen medische terugbetalingen meer moeten geven aan rokende longkankerpatiënten of aloholici met een leveraandoening, moeten de begrippen 'alcoholicus' en 'roker' duidelijk gedefinieerd worden. Dit is onmogelijk en zou voor een nachtmerrie van berekeningen en papierwerk zorgen. Het is daarmee juridisch onmogelijk om een stop te zetten op de terugbetaling van bijvoorbeeld rokende longkankerpatiënten. 
Uiteindelijk zien we dat het onmogelijk is om deze specifieke patiënten niet meer terug te betalen. Een arts kan nooit met 100% zekerheid bepalen of de ziekte van de patiënt echt veroorzaakt is door zijn verslaving. Ook iemand bestempelen als roker of alcoholist is moeilijk, omdat er geen parameters bestaan waarbinnen iemand een roker of alcoholist is. Realistisch gezien is het onmogelijk om deze medische terugbetalingen stop te zetten, waardoor rokers en alcoholisten uiteindelijk als de gelukkigen uit de bus komen. 