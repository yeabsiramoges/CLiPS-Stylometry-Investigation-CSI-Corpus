Strengere alcohollimiet voor jonge autobestuurders
De European Transport Safety Council, een Europese non-profitorganisatie pleit voor de strengere bovengrens van 0,2 promille alcohol in het bloed voor jonge chauffeurs.
Jonge autobestuurders, tussen 16 en 24 jaar oud, mogen momenteel 0,5 promille in het bloed hebben. Herman De Croo, voorzitter van de European Transport Safety Council, wil dat de Europese Unie een bovengrens invoert van 0,2 promille. Verlaagt deze maatregel werkelijk het aantal dodelijke verkeersongevallen? 

Alcohol is geen goed idee
Jonge bestuurders hebben drie keer meer kans om betrokken te zijn in een dodelijk ongeval dan oudere chauffeurs. Jongeren bezitten hun rijbewijs nog niet lang. Hierdoor moeten ze nog wennen aan gecompliceerde verkeerssituaties. Als jonge chauffeurs in stresserde wegsituaties terecht komen is een optimale concentratie zeer belangerijk. Alcohol vermindert de concentratie van bestuurders. Zeker bij de onervaren, jonge weggebruikers zorgt het gebruik van alcohol voor minder verkeersveiligheid. Bijgevolg verhoogt het risico op verkeersongevallen. 
Strengere grens schept duidelijkheid
Bovendien schept de lagere bovengrens van 0.2 promille meer duidelijkheid. Jongeren weten vaak niet hoeveel ze mogen drinken. "Neem ik één glaasje wijn?  Of is twee ook nog toegelaten?" elke jonge BOB zal dit probleem meteen herkennen.  Door het lager aantal toegelaten promilles mogen jonge chauffeurs niet meer drinken. De consumptie van één alcoholisch drankje zorgt al voor een te hoog aantal promilles in het bloed. Duidelijk: jongeren mogen niet drinken en rijden tegelijkertijd. Onwetendheid zal niet langer leiden tot beschonken weggebruikers. 
Bovengenoemde duidelijkheid is niet enkel positief voor de jongeren zelf, maar ook voor andere weggebruikers. Jongeren lopen minder risico op: boetes, ongevallen en andere eventuele kosten gelinkt aan de consumptie van alcohol. Andere weggebruikers genieten van de veiligere openbare wegen. 

Soft drugs 
Tegenstanders vrezen voor een toename in het gebruik van soft drugs bij jongeren als de Europese Unie de alcohollimiet werkelijk verstrengt. Hierbij viseren opposanten vooral het nachtleven. Ze zijn van mening dat sommige jongeren zich niet amuseren met enkel een glaasje water in de hand. De kans bestaat dat ze op zoek gaan naar andere bedwelmende middelen om zich te kunnen vermaken. 
Geen vrees, soft drugs zijn geen vervanging voor alcohol. Alcohol is een legaal product en doorheen de Europese Unie gemakkelijk verkrijgbaar. Soft drugs zijn in de meeste EU-landen illegaal, duur en moeilijk te verkrijgen. Jongeren lopen bovendien het risico op een strafblad bij het gebruik van drugs. Kort kunnen we dus stellen dat soft drugs en alcohol tot een ander segment behoren. Bijgevolg zijn soft drugs dus geen vervanging voor alcohol. 

Nog niet voor morgen
Ondanks de vele voordelen die de strengere bovengrens van 0,2 promille alcohol in het bloed voor jonge chauffeurs met zich meebrengt, krijgt het voorstel in België niet veel positieve reacties. Staatssecretaris voor Mobiliteit Etienne Schouppe diende het voorstel in. Hij reageert verrast op het negatieve ontvangst "Het huidige aantal verkeersslachtoffers waarbij dronken jongeren betrokken zijn, maakt duidelijk dat er dringend maatregelen nodig zijn. Ik blijf strijden voor verkeersveiligheid!".  Verdere vergaderingen en stemmingen omtrent de maatregel moeten nog plaatsvinden.  Etienne hoopt dat het voorstel in uitvoering gaat tegen eind 2018. 