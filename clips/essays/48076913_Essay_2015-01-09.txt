Sms'jes van kinderen lezen is in uitzonderlijke gevallen toegestaan.
Mag ik de sms'jes van mijn kind lezen? Neen, want kinderen zijn zeer gehecht aan hun privacy, net zoals de rest van de samenleving. Maar als ouders zouden soms de berichten van hun kind willen nalezen als vermoeden dat hun kind verkeerde dingen doet of met de foute mensen omgaat. Dit mag zeker niet gebeuren, behalve in enkele uitzonderlijke gevallen.
De privacywetgeving zegt dat het verboden is iemands berichten te lezen. Dus als een ouder de berichten van zijn/haar zoon of dochter leest, zonder toestemming van het kind, schenden ze de privacy van hun kind. 
Maar ouders hebben de verantwoordelijkheid om hun kind veilig te houden. Als ouders denken dat hun zoon of dochter iets verkeerd doet of met foute mensen omgaat, kunnen ze proberen de berichten van het kind te lezen. Wat ze daarmee bereiken even terzijde, ze schenden de privacy van kun kind en als het kind erachter komt, zal deze zich niet meer veilig voelen. Het breken van de vertrouwensrelatie tussen ouders en kind heeft vaak een averechts gevolg en kan het kind verder wegduwen van de ouders. 
Ook wanneer een kind in een gevaarlijke thuissituatie zit waar er sprake is van huiselijk geweld, mishandeling, enzovoort, zouden ouders de berichten van hun kind niet zomaar mogen lezen. In zo'n situatie zijn berichten soms een manier om om hulp te roepen of dienen ze als een uitlaatklep om frustraties te delen. Als een kind zijn/haar ouders niet vertrouwt, heeft het recht op privacy.
Belangrijk is dus het vertrouwen tussen de ouders en het kind. Ouders moeten erop vertrouwen dat ze hun kinderen goed genoeg hebben opgevoed en kinderen moeten dit vertrouwen hoog houden door van die opvoeding gebruik te maken. Maar kinderen moeten er ook op kunnen vertrouwen dat hun ouders hun privacy niet zullen schenden.
Er zijn ook uitzonderingen op de regel. Kinderen die al betrapt zijn op criminele feiten zouden wel onder supervisie moeten staan. Als ze via berichten terug in contact kunnen komen met hun criminele verleden zouden ze niet zomaar vrij mogen zijn in het sturen en ontvangen van sms-berichten. Maar ook in deze situatie zouden het niet de ouders moeten zijn die de gsm van hun kind nakijken. Bevoegde mensen die weten om te gaan met probleemkinderen en jeugddelinquenten zouden die taak op zich moeten nemen.
De vraag is ook waar in deze moderne tijd de grens getrokken wordt. Kinderen kunnen niet alleen via sms ,maar ook via Facebook, Whatsapp, Snapchat, Viber, Instagram, enzovoort met elkaar in contact komen. Als een kind vrij gebruik kan maken van al deze platformen wordt het voor een ouder nog onoverzichtelijker met wie er gecommuniceerd wordt. Ouder en kind moeten samenwerken om een gulden middenweg te vinden in het  gebruik van deze applicaties.
De sms-berichten van kinderen lezen mag niet van de wet, en maar goed ook, maar het zou begrijpelijk zijn vanuit het perspectief van een bezorge ouder. Ouders moeten samenwerken met hun kind om een compromis te vinden waar beide partijen tevreden mee zijn. Zo moet het kind niet vrij gebruik kunnen maken van sms en verschillende applicaties op de gsm en moeten de ouders de privacy van hun kind respecteren. Het belangrijkste van al is het vertrouwen tussen de ouders en hun kind.