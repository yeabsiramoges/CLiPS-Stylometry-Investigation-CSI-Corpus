Iedereen automatisch geregistreerd als donor, of toch liever keuzemogelijkheid?


Jaarlijks gaan 150 mensen op de donorwachtlijst dood, door een tekort aan orgaandonors. Een relatief hoog cijfer, aangezien amper 50 donaties dit kunnen verhelpen. Toch blijft donorschap een gevoelige kwestie. In België ben je automatisch een donor, maar veel Belgen maken bezwaar en laten zich van de lijst halen. In andere landen moet je jezelf eerst registeren voor je donor mag zijn. Een jammere zaak, maar in welke mate kan je iemand verplichten tot iets waar die persoon eigenlijk volledige belissingsvrijheid over hoort te hebben?

Donorschap? Liever niet
Er zijn verschillende redenen waarom er een tekort is aan orgaandonors. Een eerste oorzaak zijn de nabestaanden. Wanneer iemand overlijdt en niet op de orgaandonorlijst blijkt te staan, valt de last op de schouders van de achtergebleven familie. Zij moeten dan beslissen of er organen worden afgestaan. Velen hebben het moeilijk om de dood van een geliefde of een familielid te verwerken en nemen daarom zo'n  moelijke beslissing liever niet, of ze zijn er gewoon radicaal tegen. Op die manier gaan heel wat gezonde, perfect bruikbare organen verloren. Nochtans bestaat er zoiets al het Donorregister, waar je jezelf kan registreren als orgaandonor. Zo hoeven achtergebleven familieleden zich hier geen zorgen over te maken en maak je zelf de beslissing om donor te zijn en op die manier levens te redden.

Een tweede, groot struikelblok is religie. Bij bepaalde religies of geloofsovertuigingen is donorschap taboe. Amper een kwart van de Islamgelovigen bijvoorbeeld zou organen afstaan.  Dit komt door de simpele reden dat het lichaam na de dood dan niet meer intact is. Maar uit onderzoek blijkt dat gemiddeld 60%, onafhankelijk welk geloof, wel organen zou willen ontvangen. Is dat dan niet een beetje hypocriet? Er kunnen namelijk geen organen worden getransplanteerd indien niemand bereid is om te doneren.

Orgaandonorschap in België
België doet het vrij goed op vlak van orgaandonorschap. De wetgeving zorgt ervoor dat je sowieso donor bent, tenzij je bezwaar maakt. In dat geval word je van de donorlijst gehaald. Volgens onderzoek van de CBS zou daardoor bijna 60% van de Belgen orgaandonor zijn of willen zijn. België is dan ook Europese koploper wat betreft orgaandonaties en vormt een gidsland voor vele andere Europese lidstaten.

Het aantal donors is ten opzichte van 2003 met een ruime 50% gestegen. De huidige cijfers wat betreft donorschap zijn er dus niet altijd geweest. Deze scherpe stijging kwam er dankzij de specifieke wetgeving, zoals vermeld hierboven, maar vooral door krachtige sensibiliseringscampagnes. Deze campagnes blijken uitermate effectief te zijn en mogen dan ook niet worden verminderd of afgeschaft. De wachtlijsten blijven namelijk wel stabiel, desondanks het verhoogde aantal donors.  

De cijfers verhogen
Jaarlijks worden 1.200 mensen gered door orgaandonatie. Dat is een mooi getal, maar niet voldoende. Er sterven ook veel mensen omdat er niet genoeg donors zijn. Dit komt niet enkel door persoonlijke keuze. Heel wat mensen worden ook geweigerd als donor, omdat ze jammer genoeg medisch niet geschikt zijn. Daarbovenop moet je ook in het ziekenhuis overlijden om als donor in aanmerking te komen. Personen die graag donor willen zijn, maar thuis overlijden of bijvoorbeeld tijdens een ongeval , mogen dus helaas geen organen  afstaan.

De enige, effectieve oplossing is een verhoging van het aantal mensen dat vrijwillig als donor wilt optreden. Eén donor kan namelijk gemiddeld 3 organen afstaan. Dat betekent dat je drie levens kan redden. Aangezien geen enkele wetgeving de bevolking kan verplichten om organen af te staan tegen hun wil, kunnen sensibiliseringscampagnes de geschikte oplossing zijn. Door middel van deze campagnes kan je mensen bewust maken van de nood aan orgaandonatie, en hen overtuigen. Dit is precies wat er nodig is. Hopelijk worden sensibiliseringscampagnes frequenter en zelfs intenser in de toekomst, zodat ze even succesvol worden als in België. 