Worden rokers en alcoholici binnenkort aan hun lot overgelaten?

Uit een enquête van de Vlekho Business School in samenwerking met de Artsenkrant, die werd opgesteld voor Belgische artsen, bleek dat verschillende artsen van mening zijn dat patiënten geen medische terugbetaling mogen krijgen als ze een ziekte hebben die te wijden is aan langdurige verslaving. Is de mening van deze artsen niet wat streng voor deze zieken?
Artsen hebben als functie om mensen te helpen, ook mensen die ziek zijn ten gevolgen van hun verslaving. Deze mensen hebben dan ook evenveel recht op hulp als niet-verslaafden, deze hulp staat ook gelijk aan de medische terugbetaling van de behandeling voor hun ziekte. Dit is niet correct volgens sommige artsen omdat deze mensen er zelf voor gezorgd hebben dat ze ziek geworden zijn en dus zelf verantwoordelijk zijn voor hun daden. Drie op de tien artsen vinden dat rokers met longkanker geen medische terugbetaling verdienen. Dit geldt ook voor een ander voorbeeld dat de artsen aanhalen: als een bromfietser zonder helm een ongeval heeft en hierdoor blind raakt, verdient hij/zij ook geen recht op een medische terugbetaling volgens hen. Een laatste voorbeeld dat wordt angehaald, en waar meer dan een kwart van de artsen het mee eens zijn, is dat mensen met een alcoholverslaving die ten gevolgen van hun verslaving levercirrose krijgen ook geen terugbetaling verdienen. Zullen de artsen er alles aan doen om deze mensen te verlossen van deze ziekte? Ja, het blijft natuurlijk hun plicht als dokter om deze mensen te helpen, maar dat deze mensen dan ook een medische terugbetaling verdienen voor iets waar ze zelf de oorzaak van zijn kan volgens de dokters niet. De mensen die een echte verslaving hebben aan alcohol en/of sigaretten weten dat dit zeer schadelijk is voor de gezondheid, en tegen de tijd dat je echt ziek wordt van deze verslaving moet je al enkele jaren bezig zijn. Als deze verslaafden na al deze jaren nog geen hulp zoeken en dan ernstig ziek worden, is het hun eigen schuld en verdienen ze geen terugbetaling.
Natuurlijk  is er ook wel de Belgische wet waarin staat dat alle Belgen het recht hebben op deze medische terugbetaling. Zijn artsen niet een beetje te streng voor de rokers en alcoholici? Het zijn ook maar mensen en mensen maken nu eenmaal fouten. Er is natuurlijk bij velen die verslaafd zijn aan alcohol en sigaretten ook een heel verhaal aan verbonden. Bij sommige zit het in de opvoeding: papa en mama rookten en de persoon in kwestie is er op die manier ingerold. Bij anderen is het feit dat ze roken en/of drinken misschien het gevolg van een trauma dat zich in het verleden heeft afgespeeld, bijvoorbeeld: iemand dierbaar verloren, mishandeling als kind, slechte band met de ouders, opgegroeid in een slecht milieu,... Gaan we deze personen dan nog harder straffen door hun het recht op een medische terugbetaling van hun ziekte te ontnemen? Natuurlijk is het de fout van deze verslaafden dat ze hun verslaving zo uit de hand hebben laten lopen dat ze er uiteindelijk doodziek van zijn geworden, maar ze zullen hun lesje wel geleerd hebben als ze genezen worden verklaard. Voor de mensen die bijvoorbleed genezen zijn van longkanker of levercirrose en die erna terug opnieuw beginnen roken of drinken moeten artsen geen medelijden hebben, dat spreekt voor zich. 
Hoe zit het dan met de personen die geen ernstige ziekte hebben ten gevolgen van hun jarenlange verslaving, maar gewoonweg zeer dom geweest zijn en hieraan een blijvend letsel overhouden? Deze mensen verdienen geen terugbetaling, zij hebben gegokd en verloren. Als deze personen het risico willen nemen om bijvoorbeeld: 200 km/u te rijden met hun auto, met een bromfiets te rijden zonder helm of rijden onder invloed van alcohol, en ze hebben vervolgens een ongeval waar ze ernstige gevolgen aan overhouden hebben ze niet alleen zichzelf maar ook anderen in gevaar gebracht. Voor deze personen moeten artsen geen medelijden hebben. 
 Of rokers met longkanker, alcoholici met levercirrose of personen met een andere ernstige ziekte ten gevolgen van een jarenlange verslaving een medische terugbetaling verdienen wordt nog even debateren. Zijn de artsen te hard of is dat net de meest rechtvaardige benadering? De meningen zijn verdeelt, maar is er niet een uitdrukking die hierop een antwoord geeft? Wie zijn gat brandt,...?
