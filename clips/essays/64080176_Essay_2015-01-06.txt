Zeg ja tegen orgaandonatie!

In België is iedereen automatisch orgaandonor. In Nederland kies je er zelf voor. Beide systemen hebben  voor- en nadelen. Enerzijds wil niet iedereen zomaar in zijn lichaam laten snijden. Anderzijds zijn de wachtlijsten van mensen die op een nieuw orgaan wachten lang. Toch blijft er bij velen aarzeling bestaan. 

België is een van de koplopers wat betreft het aantal donoren. Dit komt door zijn goede wetgeving en sensibilisatiecampagnes. Daarnaast is iedereen hier van de geboorte orgaandonor, tenzij je officieel bezwaar indient. Mensen kunnen met andere woorden nog altijd bewust kiezen of ze de stap als orgaandonor wagen of niet. Dit is een goede zaak. Gemiddeld doneert een donor drie organen, waardoor dokters jaarlijks ongeveer 1200 mensen kunnen redden. Dit betekent ook dat het sterftecijfer op de wachtlijsten met dertien procent gedaald is tegenover 2003. Genoeg redenen dus om Nederlandse wetgeving omtrent orgaandonorschap aan te passen. 
In Nederland hopen ongeveer 1200 mensen elke dag op een nieuw orgaan. Een donor kan acht van deze mensen redden. Orgaandonorschap blijft desondanks een omstreden onderwerp. We weten allemaal dat we mensenlevens kunnen verlengen en toch zijn er verschillende redenen die ons tegenhouden om een registratie als donor aan te gaan.   
Of je bereid bent om je organen af te staan, hangt bijvoorbeeld samen met je leeftijd. Jongeren denken door de bank genomen minder na over orgaandonatie. Hoe ouder je daarentegen bent, hoe meer je met ziekte bij omstaanden geconfronteerd wordt en dus ook donordonatie sneller overweegt. 
Geloofsovertuiging of regilie kan ook een rol spelen. Zo zijn bloedtransfusies bij de getuigen van Jehove uit den boze. Daarnaast predigt de Rooms-Katholieke kerk bijvoorbeeld het leven na de dood. Daarom zijn de scheiding tussen lichaam en ziel best te vermijden. Dan  is er ook nog de vraag of het lichaam wel intact blijft en dus toonbaar is tijdens de uitvaartdienst. 
De grootste oorzaak om geen organen te doneren blijft schrik. Het is een beangstigend idee dat je geen controle meer hebt over je lichaam. Dokters zijn soms genoodzaakt snel beslissingen te nemen. Er wordt hen om deze reden dan ook vaak verweten dat ze organen als ware al 'verkocht'  hebben alvorens de patiënt werkelijk dood is. 
Iedereen moet natuurlijk het recht hebben om  organen al dan niet te willen afstaan. Toch blijken mensen die op een orgaan wachten meer geluk te hebben bij ons dan bij onze noorderburen. Nederland zou een gelijkaardige wet zoals die in België kunnen overwegen, maar hij kan daarnaast ook inzetten op meer sensibilisatie. Mensen weten vaak weinig over de reguleringen die in hun land van toepassing zijn. Zeker als het over zo'n complex onderwerp gaat als donortransplantaties. We moeten meer aandacht besteden aan registratieprocedures en de gevolgen die hieraan verbonden zijn. We hebben allemaal redenen om nee te zeggen tegen orgaandonatie, terwijl we er eigenlijk maar weinig over weten. 
Orgaandonorschap is zowel in België als is Nederland uiteindelijk een vrije keuze. Aan de ene kant zijn er verschillende redenen om je organen niet weg te schenken. Aan de andere kant is het nodig om het tekort aan donors onder de aandacht te brengen. Mensen weten vaak niet wat orgaandonatie inhoudt. 




Jaarlijks sterven er zo'n 150 mensen op de wachtlijst.  