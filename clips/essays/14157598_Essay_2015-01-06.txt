Is kernenergie de oplossing van ons energieprobleem?
Denkt u ook dat het gezond is om onze kernreactoren nog langer open te houden? Nog niet zo lang geleden besloot onze regering om haar plan voor de Belgische energievoorziening volledig om te gooien. Nadat kernreactoren Doel 3 en Tihange 1 in Augustus werden stilgelegd, dreigde er namelijk een risico op energietekort in de winter. De overheid besloot dus dat de Belgische kerncentrales binnen een jaar terug op volledige capaciteit moeten kunnnen draaien. Dankzij een slechte aanpak en onvoorziene reparaties kan dit lastiger blijken dan voordien gedacht. Bovendien zijn er gevaren waar niemand blijkbaar rekening mee houdt, als men besluit dit plan toch door te voeren.
Wat met het afbouwplan?
Het risico van het vernieuwde plan voor de kernenergiecentrales van België ligt grotendeels in het sneltempo van de reparaties. Er ligt namelijk al sinds 2012 een afbouwplan voor kernenergie op tafel, maar de nieuwe regering heeft dat echter vakkundig genegeerd. In plaats van zich te houden aan dit plan, dat goedgekeurd was door de beheerders van de centrales, besloot de regering om ze niet alleen open te houden, maar ook langer in werking te laten. Dit brengt uiteraard vele risico's met zich mee, die ons bovendien veel gaan kosten.
Een slordige aanpak
Niet alleen besloot de overheid haar plan volledig om te gooien in een korte tijd, ze pakt  bovendien de vernieuwing van de centrales ook slecht aan. Doel 3 en Tihange 2 waren namelijk net in een stadium van herstelling, en de vierde reactor van Doel werd onlangs gesaboteerd. Voor de regering kwam dit goed uit. 'Naderende black-outs' bleken nu een ideaal pressiemiddel te zijn voor enkele partijen om hun slordige vernieuwingsplannen door te voeren. Bij gevolg moeten de twee defecte reactoren nu niet alleen gerepareerd worden, ook alle andere reactoren moeten vernieuwd worden om te voldoen aan de verstrengende regelgeving. Deze houdt bijvoorbeeld in dat ze aardschokbestendig moeten zijn, werd ingevoerd na de ramp in Fukushima. Een ander probleem is dat de kleinere reactoren Doel 1 en 2 nu op volle kracht moeten werken om dit alles te compenseren. Dit houdt uiteraard enkele veiligheidsrisico's in. Met andere woorden, het gehele proces van vernieuwing voor een langere loopbaan zal waarschijnlijk meer kosten en langer duren dan het eerdere afbouwplan.
Het prijskaartje
Aan al deze vernieuwingen hangt ook een duurder prijskaartje dan aanvankelijk gedacht. Bovenop de torenhoge kosten van de reparaties van Doel 3 en Tihange 2, komt nog eens de prijs van het vernieuwingsproces. Deze nieuwe reactoren kosten bijgevolg nog meer, en het zal ook langer duren om ze in werking te stellen. 
Wat veel mensen bovendien ook vaak vergeten is dat de huidige kernreactoren maar matig verzekerd zijn. Zo zijn de infrastructuren van Electrabel bijvoorbeeld maar verzekerd voor 300 miljoen euro. Dat is veel te weinig voor het geval er een ongeval zou plaatsvinden. Bovendien vergroot de kans op zulke ongevallen nu Doel 1 en 2 op volle toeren moeten draaien. Het effectief verzekeren van de Belgische kernreactoren zou de gemiddelde Belg 1 euro per kWh kosten. Dat verhoogd de nu al onbetaalbare energieprijzen.
Millieuvervuiling
Het grootste slachtoffer van deze wantoestanden is natuurlijk het millieu. Het is geen verrassing dat de huidige regering absoluut geen rekeing wil houden met de leefbaarheid van ons klimaat, aangezien ze kernenergie vooropstellen. Toch zouden regeringspartijen beter investeren in hernieuwbare energiebronnen. België beschikt namelijk over de middelen en mogelijkheden om zulke infrastructuren in werking te stellen. Maar in plaats daarvan opteren ze voor een energiebron die, ondank haar hoge rendement, nog steeds een van de vervuilendste is in haar categorie. Bij het verwekken van kernenergie komen namelijk radioactieve afvalstoffen vrij die vaak geloosd worden in lucht en water. Ook bij de uitputtende ontginning en verwerking van uranium wordt het millieu zwaar belast. Daarbij komt nog eens dat het relatief weinig zeker is of kerncentrales wel veilig zijn, en dat ook blijven. Een simpele windmolen zou alleszins geen miljoenen slachtoffers maken bij een ongeval.
Kernenergie blijft gevaarlijk
Het is dus vrij duidelijk. Het is én blijft gevaalrijk om met kernenergie te werken, zeker voor een langere duur en in onvelige installaties. De reparaties moeten bovendien gebeuren in een sneltempo, wat nog erg hoge kosten met zich zal meebrengen. De Belgische overheid kan uiteraard haar plannen nog herbekijken, maar die kans lijkt me klein. Laat ons hopen dat de regeringspartijen hun slordige plan tenminste veilig aanpakken en uitvoeren.
