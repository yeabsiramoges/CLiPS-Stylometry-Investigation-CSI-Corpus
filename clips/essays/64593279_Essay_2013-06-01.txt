Wanneer je lukraak een geschiedenisboek open slaat, zal dat boek je altijd vertellen dat de geschiedenis van ons land niet altijd over rozen ging. Vele oorlogen zijn begonnen door godsdiensten. En dat was niet alleen vroeger zo. Vandaag de dag zitten er in het journaal nog steeds bijna dagelijks items over godsdienstoorlogen, zoals de oorlog in Syrië. Nu wil de regering een verbod instellen op levensbeschouwelijke tekens bij ambtenaren. Is de Nederlandse samenleving nog wel een plurale samenleving? 
De geschiedenis In de geschiedenis van Europa zijn talloze oorlogen geweest. Vele van deze oorlogen zijn begonnen doordat verschillende koningen verschillende geloven hadden. Maar ook als er geen oorlog gevoerd werd, dan was er een grote ongelijkheid tussen mensen met verschillende levensbeschouwelijke opvattingen. De minderheden werden achtergesteld, genegeerd of werden zelfs uit hun stad verbannen.  Eeuwen lang zijn er minderheden geweest die hebben moeten vechten om te kunnen geloven in hun eigen God(en); eeuwen lang hebben vrijzinnigen moeten vechten voor de vrijheid om niet in een god te hoeven geloven; eeuwen lang zijn er minderheden geweest die een zwerversbestaan hebben geleefd, omdat zij met hun geloof nergens geaccepteerd werden. 
Sinds de 16de eeuw komt langzamerhand het pluralisme om de hoek kijken: het accepteren van verschillende levensbeschouwingen in een bepaalde gebieden. Hoewel meer dan 500 jaar geleden de eerste tekenen zich al voordeden, heeft het nog een hele lange tijd geduurd voordat onze samenleving zich echt pluraal kon noemen. 
De hedendaagse cultuur Aan het eind van de 19de eeuw werd er een verdict getekend dat iedereen vrij was van godsdienstuiting. Nederland kon zich eindelijk een plurale samenleving noemen. Maar wat betekent pluralisme eigenlijk voor Nederland? 
De inwoners van Nederland zijn vrij om een eigen godsdienst aan te hangen, alsmede om te beslissen in hoeverre je je geloof wilt uitdragen. Als je naar de kerk wilt gaan, mag dat. Je mag zelf weten naar welke kerk je gaat en hoe vaak je hierheen gaat. Dit geldt ook voor het dragen van een hoofddoeken of andere artikelen. Zolang de uiting van je geloof binnen de wet valt, zal iedereen dit moeten toelaten. 
Maar is Nederland wel zo pluraal als het zou moeten zijn? Worden alle uitingen van godsdiensten echt geaccepteerd bij de bevolking? Het antwoord daarop is nee. Veel te vaak staan er artikelen in de kranten over moorden uit geloofsovertuiging en veel vaker nog worden er mensen gediscrimineerd vanwege hun geloof of hun uitingen hiervan. Nu wil de overheid een verbod op levensbeschouwelijke artikelen bij ambtenaren invoeren. Dan kun je je afvragen, waar is de plurale samenleving gebleven?  
Verbod op levensbeschouwelijke tekens Er zijn drie punten binnen dit verbod waarbij het lastig is om grenzen aan te duiden. Ten eerste kan het gezien worden als een soort van discriminatie. Door dit verbod zullen bijvoorbeeld moslima's, die er voor kiezen om een hoofddoek te dragen, benadeeld worden bij hun keuze om ambtenaar te willen worden. Ook voor andere geloven zal dit van toepassing zijn, wanneer zij hun ketting met een kruisje of een ander artikel niet mogen dragen. Zij zullen de keuze moeten maken tussen hun geloof afvallen of hun baan verliezen. Is dit niet juist een stap in de verkeerde richting? Overheidsinstellingen die zelf het tegenovergestelde van pluralisme gaan uitdragen. 
Daarnaast is het moeilijk om een lijn te trekken tussen wat wel en wat niet geaccepteerd wordt. Kleding met kruizen erop is tegenwoordig in de mode. Moet dit ook verboden worden als de drager hier helemaal geen levensbeschouwelijke opvattingen aan koppelt? Maar als zij wel kruizen zouden mogen dragen, waarom een  gelovige dan niet? 
Het laatste punt is het nut van het verbieden van deze artikelen. Waarom zou de overheid deze artikelen willen verwijderen van de werkvloer? Omdat ze als bedrijf geen godsdienst willen uitdragen? Maar is het uitdragen van geen godsdienst, niet juist ook het uitdragen van een bepaalde levensbeschouwelijke levensstijl? 
Conclusie De vele godsdienstoorlogen die gevochten zijn, zouden ons geleerd moeten hebben dat het belangrijk is mensen te accepteren om wie ze zijn, welke levensbeschouwelijke overtuiging zij ook aanhangen. Een verbod op kruisjes, hoofddoeken en andere artikelen is een stap terug naar het verleden. Deze stap terug wordt gezet door de regering, de mensen die juist het goede voorbeeld zouden moeten geven. Met andere woorden: de regering, die een plurale samenleving vertegenwoordigt, verbiedt zijn ambtenaren om hun levensbeschouwelijke overtuiging uit te dragen. Dat voelt alsof we in de omgekeerde wereld zijn belandt. 