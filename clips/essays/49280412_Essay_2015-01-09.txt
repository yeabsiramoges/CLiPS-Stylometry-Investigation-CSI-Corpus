Voor mij graag een Coca-Cola a.u.b.
Het is zo goed als dagelijkse kost geworden, verkeersaccidenten. Vorige week reed een jonge bestuurder nog een moeder en een kindje dood. Na controle en verhoor bleek de jongeman ook een positieve alcoholtest afgelegd te hebben. Hoeveel extra slachtoffers moeten er nog vallen vooraleer de bevolking haar mentaliteit aanpast?
Op wie richten we onze pijlen vooral?
Uit een rapport van de European Transport Safety Council (ETSC) blijkt dat jongeren tot en met 24 jaar een verhoogde kans lopen om betrokken te raken in een dodelijk verkeersongeval. Het is ook net die leeftijdscategorie die meestal nog niet erg lang over hun rijbewijs beschikt. Daarnaast op regelmatige tijdstippen met alcoholgebruik in contact komt. Want zeg nu zelf, na een drukke school of werkweek kan het zeker voorkomen dat jij en uw vrienden op café belanden. Jongeren beginnen tegenwoordig op vroegere leeftijd alcohol te drinken en meestal blijft dat niet bij één consumptie. Maar wanneer ze zich dan op de openbare weg begeven in een dronken toestand loopt het niet altijd zoals verwacht en raken ze betrokken bij verkeersongelukken. Uit de statistieken blijkt zelfs dat jongeren tot drie keer meer kans lopen om een accident te veroorzaken. Een grote oorzaak is te veel gedronken hebben. Alcohol vertraagt uw reactievermogen, het geeft een boost aan uw zelfvertrouwen waardoor je meer risico's zal nemen op de weg. Wanneer je dronken achter het stuur kruipt zal je niet alleen jezelf, uw passagiers, maar ook andere onschuldige weggebruikers in gevaar brengen. Er wordt tot op vandaag nog veel te weinig nagedacht over de verschrikkelijke gevolgen die zich kunnen voordoen indien het zou mislopen na die ene gezellige zatte nacht in het jeugdhuis of na een avondje stappen. 
Wat zijn de alternatieven?
Natuurlijk in de huidige maatschappij, waar de meeste niet verder kijken dan hun neus lang is en van het principe 'not in my backyard' zijn, zal het niet evident zijn om de gedachtegang van de burgers aan te passen. Het is volkomen normaal om  op café te gaan, er zal niemand met de vinger gewezen worden wanneer je een dozijn pintjes drinkt op een avond. Tot dat het noodlot toeslaat en je een accident veroorzaakt. Kan het dan anders, valt zoiets op termijn te vermijden? Zeer zeker! Ja er zijn voldoende veilige alternatieven om thuis te raken zonder dat je persé minder hoeft te drinken. Leg samen met een groep vrienden en betaal een taxi. Spreek een carpool systeem af waarbij er steeds iemand nuchter blijft die de rest thuis kan afzetten, maak een beurtrolsysteem zodat elk weekend iemand anders instaat voor de terugrit. Indien het evenement of het café in de buurt is, neem de fiets, ga te voet of maak gebruik van het openbaar vervoer. Aan de andere kant waarom zou je alcohol niet meteen volledig verbannen uit het verkeer? Het is zo verleidelijk om na dat ene pintje toch nog een volgend rondje te bestellen ergens gedurende de avond. Neen, maak de wet nog strenger, maak deftig werk van het opleggen van een alcoholslot, ga voor die nultolerantie want zo geef je meteen een duidelijk signaal van wat hoort en wat niet. Het is perfect mogelijk om je goed te amuseren zonder alcohol, zolang je met juiste mensen op de juiste plaats bent is er niets mis mee om te genieten van je avond met een frisdrankje in de hand. 
Regering, slaap jij nog?
Uiteraard is er de voorbije jaren al heel wat gedaan omtrent meer verkeersveiligheid en het vermijden van geïntoxiceerd rijden. Op speciale gelegenheden zoals tijdens Kerstmis of Nieuwjaar zijn er tal van vrijwilligers inzetbaar om mensen veilig thuis af te zetten. Daarnaast zijn de bekende BOB campagnes ook al vaak onder de aandacht gebracht via informatieboodschappen op radio en televisie of via panelen langs de openbare weg. Helaas is elk verkeersslachtoffer er één te veel! Alcohol is en blijft een belangrijke oorzaak en moet best wettelijk verboden worden in het verkeer. Verlaag de promillegrens zodanig dat elke combinatie van rijden en alcoholgebruik ontmoedigd wordt. Verhoog de geldboetes, neem het rijbewijs voor een langere periode in beslag, maar vooral sensibiliseer de bevolking nog meer en op een betere manier. Leg het onderwerp op tafel bij alle betrokken partijen met name ook de lobby achter de horeca en de brouwerijen want zijn mede 'schuldig' aan de verkeersongelukken vanwege dronken rijden. Maak bovendien ook een budget vrij om vaker alcoholcontroles door te voeren op grote schaal. Hopelijk dringt de ernst en de urgentie waarmee er gehandeld moet worden omtrent de problematiek van alcohol in het verkeer door bij iedereen. Wie weet hoeven we dan binnenkort niet meer naar de begrafenis te gaan omwille van een volgend verkeersslachtoffer. 
Laat het een oproep zijn om in de toekomst alvast wat verantwoordelijker om te springen met alcohol in het verkeer. Dit weekend zijn de herexamens gedaan en vinden de jaarlijkse zomereindfeesten plaats in Hove, het zal dus bruiswater worden. Go for zero and have fun is de boodschap!