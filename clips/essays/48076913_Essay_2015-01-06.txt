Iemand automatisch geregistreerd als donor of toch liever keuzemogelijkheid?
In België hebben in 2013 411 mensen organen afgestaan en op die manier het leven van ongeveer 1200 mensen gered. Dit klinkt natuurlijk fantastisch, maar is het reden genoeg om de keuzemogelijkheid om al dan niet organen af te staan, weg te nemen? Hoe pakt België dit aan en zouden andere landen het ook zo moeten doen?
In België is iemand sowieso orgaandonor tenzij er officieel bezwaar wordt gemaakt. De mogelijkheid om te kiezen is er maar de burger moet zelf initiatief nemen en zich van de donorlijst laten schrappen. Statistisch onderzoek geeft aan dat minder dan 50% van de bevolking zijn/haar organen liever niet afstaat na hun overlijden. Deze mensen zouden zich dus allemaal willen laten schrappen van de lijst van orgaandonors. Maar andere cijfers staan hier loodrecht tegenover. Sinds 2003 is het aantal donors met 50% gestegen. 
Door de wetgeving die nu van toepassing is, worden sommige mensen die in het ziekenhuis sterven orgaandonor, zelfs als ze dit eigenlijk niet wilden. Veel mensen nemen het initiatief niet om zich uit te schrijven als orgaandonor omdat ze of niet afweten van de wetgeving of omdat ze gewoon te lui zijn om die moeite te doen. Andere zijn er van overtuigd dat ze nooit in die situatie terecht zullen komen. 
Wanneer er iemand in het ziekenhuis sterft en deze persoon voldoet aan bepaalde criteria, zal hij/zij dus orgaandonor worden. Nabestaanden komen er dan achter dat 1) één van hun familieleden overleden is en 2) dat hij/zij bepaalde organen heeft afgestaan. In de meeste gevallen zou dit niets uitmaken maar sommige religieuze en geloofsovertuigingen zijn ervan overtuigd dat het lichaam van een overledene intact moet blijven om een vlotte overgang naar het nabestaan te garanderen. 
En zelfs als de persoon in kwestie niet gelooft, kan deze zijn/haar organen niet willen afstaan. Sommigen zijn ongerust dat na de operatie hun lichaam niet meer toonbaar zal zijn of zijn gewoon bang voor het feit dat er gesneden zal worden in hun dode lichaam. Deze gedachte lijkt zeer luguber voor de meeste mensen. Andere hebben dan weer schrik dat ze wakker zullen zonder organen omdat de dokters hen onterecht dood verklaard hebben. Allemaal redenen om niet aan orgaandonatie te doen. 
Bovenstaande argumenten , kunnen opgelost worden door de bevolking beter te informeren over orgaandonatie en hoe dit in zijn werk gaat. Als de bevolking weet wat er gebeurt voor, tijdens en na de procedure, zal ze beter begrijpen wat organen doneren precies inhoudt. Ze zullen minder bang hebben en minder de neiging hebben zich van de lijst te laten halen.
MAar deze regeling heeft ook voordelen.  Het aantal mensen dat op een donor wacht blijft elk jaar ongeveer hetzelfde maar er worden op jaarlijkse basis telkens rond de 1200 mensen gered door een orgaandonor. Sterftecijfers in de wachtlijsten zijn in België sinds het jaar 2003 met 13% gedaald. Door sensibiliseringsacties, een goede wetgeving en inspanningen van de overheid is België, samen met Kroatië, koploper op vlak van orgaandonors. 
De keuzemogelijkheid behouden lijkt dus te werken hier in België. De vele successen wijzen erop dat ons land het goed doet op vlak van orgaandonaties. We zouden zelfs een gidsland genoemd kunnen worden.