Iedereen automatisch geregistreerd als donor, of toch liever keuzemogelijkheid? 
Iedere persoon die in België overlijdt, wordt automatisch donor. Voor mensen die hier bezwaren tegen hebben, bestaat de mogelijkheid om aan te geven dat je dit absoluut niet wilt. In Nederland is het systeem omgekeerd. Mensen die organen willen afstaan na overlijden moeten geregistreerd staan als donor. Nederland gaat er dus niet meteen van uit dat iedereen zijn organen zomaar wil afstaan. Zou België ook beter overschakelen naar dit systeem? 
In België ben je dus automatisch donor, tenzij je dit anders aangeeft. Het is niet erg verrassend dat niet iedereen even tevreden is over deze regeling. Een van de belangrijkste redenen om geen organen af te staan is religie. Uit statistieken is gebleken dat mensen zonder geloofsovertuiging het meeste bereid zijn om hun organen af te staan. Naast het afstaan van hun eigen organen zijn ze ook in hoge mate bereidt om organen van anderen te ontvangen. Moslims behoren tot de categorie van mensen die het minst bereid zijn om hun organen af te staan. Ook het ontvangen van organen van anderen zien zij niet volledig zitten. Naast de religie speelt ook de leeftijd een belangrijke rol. Mensen in de leeftijdscategorie 25-35 jaar zijn het meest bereid om organen van anderen te ontvangen. Met het afstaan van de eigen organen heeft de categorie 35-55 jaar het minste problemen. Mensen met principiële bezwaren tegen het orgaandonorschap krijgen nog steeds de mogelijkheid om zichzelf uit te schrijven. Op deze manier is er geen probleem en wordt niemand verplicht om organen af te staan. 
Belgen zullen waarschijnlijk vaker organen afstaan dan Nederlanders. Een groot deel van Belgische bevolking zal geen bezwaren hebben met het afstaan van organen. Zij die hier toch een probleem mee hebben, moeten dit specifiek aangeven. Vele mensen zullen hier niet bij stilstaan en uiteindelijk toch geregistreerd blijven als donor. Dit brengt een belangrijk voordeel met zich mee. Het is namelijk zo dat niet iedereen die organen afstaat ook effectief geschikt is voor het donorschap. Er moet voldaan worden aan een aantal medische voorwaarden. Bovendien moet je in het ziekenhuis overlijden. Mensen die bijvoorbeeld omgekomen zijn bij een verkeersongeval, behoren niet tot deze categorie. In Nederland is er een grote kans dat de geschikte mensen zichzelf niet geregistreerd hebben als donor en dus vele organen verloren gaan. De registratie zal voor een groot deel van de Nederlanders iets zijn dat gemakkelijk vergeten wordt. Voor je het weet is het te laat en ben je niet geregistreerd als donor. Wanneer je niet geregistreerd bent als donor, zal de keuze worden overgelaten aan de nabestaanden van de overleden persoon. Het overlijden van een dierbare is een emotioneel moment. Familieleden dan nog belasten met de vraag of de organen mogen gebruikt worden voor donorschap is niet de beste keuze. Zij zullen heel emotioneel reageren en de kans dat ze neen zeggen is tamelijk groot. 
De organen van één donor kan het leven van maar liefst acht mensen redden. Het gaat hierover mensen wiens organen allemaal kunnen gebruikt worden. Bovendien krijgen enkel de meest urgente patiënten de organen toegewezen. Ziekenhuizen plaatsen rokers, alcoholisten en verslaafden niet op de wachtlijst zolang zij nog roken, drinken of gebruiken. Het is dus niet zo dat de organen naar eender wie gaan. 
Het Nederlandse systeem brengt een heel groot nadeel met zich mee. Per jaar gaan ongeveer 150 van de 1200 mensen op de wachtlijst dood. Dit is een cijfer dat niemand onberoerd laat. Een groot deel van de overledenen die zichzelf niet registreerden was waarschijnlijk wel medisch geschikt voor het afstaan van organen. Wanneer je dit bedenkt, besef je toch wel dat er iets schort aan dit systeem. 
Het Belgische systeem lijkt in verschillende opzichten geschikter dan het Nederlandse. Bij het Nederlandse systeem heb je namelijk een grote kans dat mensen zich vergeten te registreren als donor. Belgen die omwille van een religie of andere zaken absoluut niet als donor willen optreden, krijgen nog steeds de kans om zich hiervoor uit te schrijven. Op deze manier blijven zowel de voor- als tegenstanders van orgaandonorschap tevreden. 