'Het is tegen de wil van God!' en dergelijke uitspraken worden nu nog steeds veel te vaak gebruikt om te protesteren tegen de legalisering van het homohuwelijk. Het onderwerp van homoseksualiteit is en blijft een gevoelig onderwerp voor de grote massa. Hoewel er steeds meer mensen zijn die deze seksuele voorkeur van anderen kunnen accepteren, blijft de groep van homofoben nog steeds te groot. Van deze laatste groep zitten er helaas ook een aantal in de overheden en besturen van Europese landen. Het zijn allemaal factoren die er voor zorgen dat holebikoppels in landen zoals Frankrijk nog steeds niet mogen trouwen. Maar waarom zouden zij niet dezelfde rechten mogen krijgen als ieder ander heterokoppel? Welke redenen hebben de tegenstanders nu echt om hun dat recht te ontnemen?
We weten allemaal al dat de meeste kritiek tegen homoseksualiteit uit de richting van de Kerk komt, met de paus en de Bijbel aan hun zijde. Als we een stuk over protesten tegen het homohuwelijk lezen, zien we bijna standaard een foto van deze menigte die fanatiek met borden staat te zwaaien. Ik hoef vast niet meer de alom bekende quote uit de Bijbel te herhalen die je bij ze allemaal wel tegenkomt? Uiteindelijk vind ik hun reden tot protest te belachelijk voor woorden. Ten eerste omdat ze als reden de Bijbel zelf aanhalen. Volgens hen is homoseksualiteit blijkbaar tegen de wil van God ingaan, waarna je dus in de hel zou terechtkomen voor deze zonde. Hierbij wil ik aankaarten dat het er niet eens letterlijk zo instaat. Sterker nog: alles wat in de Bijbel staat is niet eens bedoeld om letterlijk genomen te worden. Dus de citaten die hun zogezegd steunen in hun actie tegen deze 'zonde', heeft hoogstwaarschijnlijk een andere betekenis dan wat zij menen te denken. Daarbij halen ze deze ene regel helemaal uit de context van wat er effectief op die bladzijden staat. Zo kom ik tot mijn tweede punt: ze maken deze hele ophef door één regel in een boek van ongeveer een duizendtal pagina's dik. De gedachte dat ze er misschien zelfs speciaal naar hebben zitten zoeken is absurd. Eén zin is toch geen rechtvaardiging voor deze acties? En als dat wel zo zou zijn, mogen we dan vervolgens ook een vrouw die haar man bedriegt stenigen? Of de hand van een dief afhakken? Dit zijn ook regels die in de Bijbel staan, maar dat doen we nu toch ook niet?
Helaas zijn de diepgelovige christenen maar een deel van het protest, een fysiek onschuldige dan nog. In de kranten wordt regelmatig bericht over de meer gewelddadige kant van homohaat, een kant die dichter bij is dan we beseffen. Hoe vaak is het wel niet geweest dat ik over jongeren las, die op de parking bij een discotheek en omstreken in elkaar worden geslagen vanwege hun seksuele geaardheid, of kinderen op school die erom gepest worden. En voor welke reden dan eigenlijk? Onwetendheid van de ander? Omdat het 'vies' is? Omdat het niet normaal is? Maar hoe definieer je in zo een situatie het begrip normaal? Homoseksualiteit is iets wat al eeuwen lang rondom ons bestaat. Het is zelfs een fenomeen dat in het dierenrijk voorkomt, in tegenstelling met homofobie dat we enkel bij ons mensen terugvinden. Dan kan je hier zelf hier uit opmaken welke van de twee dan natuurlijk is en welke onnatuurlijk.
De afgelopen decennia zijn steeds meer beroemde figuren, voornamelijk uit de showbizz, uitgekomen voor hun geaardheid. Hierdoor werd het taboe stilletjesaan verbroken en werd het onderwerp beter bespreekbaar. Het was ook hoognodig om de mensen op een juiste manier te informeren over wat homoseksualiteit nu precies was en inhield. Je zou dan verwachten dat de omgang met holebi's zou beteren en ze zo geaccepteerd worden in de maatschappij. Maar helaas, ze worden nog steeds in hun rechten onderdrukt. Zo was er niet al te lang geleden het nieuws dat Bart de Wever het dragen van regenboogshirts, kenteken voor de gay community, niet is toegestaan te dragen wanneer men de job van een openbare ambacht uitvoert met als reden dat mensen er verkeerd op konden reageren.  
Als we homohaat willen aanpakken, moeten we beginnen bij de overheden zelf. Als zij een duidelijk onderscheid gaan maken in de rechten van holebi's en die van 'gewone' mensen, hoe kunnen we dan ooit voor gelijkheid streven in deze maatschappij? Als zij bereid zijn om dezelfde rechten en kansen aan holebi's te geven, zonder het continüe onderscheid van seksuele geaardheid, dan is de stap om homoseksualiteit te accepteren bij de rest van het volk makkelijker. Want dàt staat ook in de Bijbel: heb u medemens lief.