De krant: wellicht het meest traditionele communicatiemiddel van het afgelopen decennia. Maar wie leest deze tegenwoordig nog? In een sneltreinvaart is dit altijd zo krachtige middel, vervangen door vluchtige, online-informatie. We worden zelfs ongevraagd en voortdurend op de hoogte gehouden van alles wat om ons heen gebeurd. Is het tijd om de  nieuwe generatie te laten bepalen hoe deze informatie aangeboden wordt? Of blijven we ons liever vastbijten in de 'vertrouwde krant'? Het is hoe dan ook een kwestie van tijd voordat het online-tijdperk onze traditionele media overnemen.
Wie opent er nu 's ochtends niet even Nu.nl? Of bekijkt u vluchtig het online nieuws op het AD, NRC of de Telegraaf? Er zijn steeds meer online-gebruikers van de krant. Nieuws wordt in een mum van tijd verspreid. Het is eigenlijk een zo gezegd 'makkelijke en snelle manier' van informatie checken. Maar zijn wij ook werkelijk geinteresseerd in alle lange, expliciete artikelen?  Eerlijk is eerlijk, een krant bevat vaak moeilijkere en diepergaande artikelen dan de huidige online-media. Aanhangers van traditionele media zijn hier dan ook naar opzoek. De online-kranten plaatsen in tegenstelling vaak korte artikelen, welke gemakkelijk te lezen zijn tijdens andere (sociale) bezigheden. Zo worden we op een eenvoudigere wijze geinformeerd over de problemen om ons heen.
Iedereen heeft het steeds drukker en moet zich sneller verplaatsen in een kortere tijd. De toenemende online-media sluit hier goed op aan. Logisch eigenlijk, dat men dit dan ook prefereert. Maar naast al deze gemakken, is er ook een nadeel op te merken. Omdat het nieuws via via bij iemand terecht komt, kan er in twijfel worden getrokken of deze informatie wel zo objectief is. Door het delen van berichten en vervagen van nieuwsgrenzen ontstaat er een objectiveitsprobleem. Nieuws wordt sneller vervormd. 
Hoe we het ook wenden of keren, de percentages met betrekking tot verkoopcijfers van kranten en tijdschrijften is sterk dalend. Wanneer men een boekhandel binnenloopt, blijft het angstvallig stil. Dit is geen stilte van klanten die voorheen rustig een tijdschrift of krant aan het doornemen waren. Nee, dit is winkelstilte: waar blijven die klanten? Waar vroeger  rijen voor kassa's stonden om een krant of tijdschrift te bemachtigen voordat men de trein moest halen, lezen mensen nu gratis het nieuws op Apps of andere mobiele websites. Uitgeverijen doen er alles aan om kranten en tijdschriften nog zo aantrekkelijk mogelijk te maken voor lezers, maar vaak zonder winst. Het is nu een kwestie van overleven in een tijd van aanbiedingen en acties om huidige abonnees te blijven boeien en behouden. De gehele uitgeversbranche is dus in gevaar. 
Naast de krant, bestaat er ook steeds meer andere online-informatie. Denk aan blogs en sociale media. Waar voorheen informatie van kranten, tijdschriften of andere traditionele media vandaan werd gehaald, krijgen wij deze nu in onze schoot geworpen als we Facebook of andere sociale media openen. Dat is handig, zou gesteld kunnen worden; u hoeft er niet meer naar opzoek. Echter kan deze online-overload ook ernstige schade aanrichten. Denk maar terug aan het incident Project-X in Groningen. Een andere vorm van indirecte informatievoorziening. Een onschuldig meisje probeerde haar vrienden (per ongeluk 'openbaar') uit te nodigen, wat uitliep op een grootschalig drama.  Alles werd onbewust veel groter gemaakt en verspreid. Dit kan daarentegen natuurlijk ook een voordeel hebben. Door het snel verspreiden van informatie, zijn belangrijke problemen of wereldrampen eerder bij ons bekend. Niet alleen uit het buitenland, maar ook lokale incidenten. Politie kan door deze snelle informatieverspreiding accuraat optreden en vaak erger voorkomen. 
Het moge duidelijk zijn dat de traditionele media in gevaar is. Dit heeft echter niets te maken met de authenticiteit en objectiviteit van de krant, welke zeker zal blijven bestaan. De rits van nieuwe online-media haalt dit medium ondanks haar kracht gewoonweg snel in. Nieuws is deels vluchtiger en oppervlakkiger geworden, en past zich aan op onze dynamische levens. Maar wat voor velen vooral makkelijk is;  het komt naar ons toe en u hoeft er zelfs niet naar opzoek.  Het is niet zo dat de krant zo ontzettend duur is, of moeilijk aan te schaffen. Nee, alle online-informatie wordt gewoonweg sneller ter beschikking gesteld. Door de toenemende Apps en online-nieuwsvergaring is het wachten tot het domino-effect zich voortzet en alle traditionele media uitschakelt. De toekomst zal slechts bepalen binnen welke tijdsbestek 'onze krant' zal uitsterven en haar aanverwante branche zal wegvagen. 