Ik ga huiswerk maken bij een vriendin
Ben je als ouder verantwoordelijk voor de keuzes die je kind maakt? Moet je hen vrijlaten of eerder kort aan de lijn houden? Vanuit de privacywetgeving is het niet toegestaan sms'jes van iemand anders te lezen, maar wat als je merkt dat je kind de laatste weken anders doet...
Je kind krijgt een sms'je en het zegt: "Ik ga  huiswerk maken bij een vriendin." Wanneer je als ouder vraagt wie die vriendin is, heeft je dochter de deur al achter zich dichtgetrokken. Dit is het laatste wat je van haar ziet: een rug, onzekerheid en haast. Onwetend dat ze in de armen liep van een pedofiel. Je kan je als ouder dan afvragen of je dit had kunnen voorkomen. Had je haar beter in het oog moeten houden? Had je haar strenger moeten opvoeden of had je haar sms'jes moeten lezen?
Ilse De Block, directeur van de Opvoedingslijn zegt: ' In principe zijn alle sms'jes privé'. In de huidige samenleving heb je recht op je privacy. Je moet in staat zijn om zelf keuzes te maken, zonder inspraak van iemand anders. Maar wanneer zijn we werkelijk in staat om verstandig over de dingen te kunnen beslissen. Kinderen hebben minder levenservaring en zijn dus vaak nog jong en onbezonnen. Het is net aan hun ouders om hen in de juiste richting te sturen,  om hen op te voeden.
Opvoeding is de verantwoordelijkheid die ouders dragen voor hun kinderen. Je vader en je moeder helpen je om zelfstandig op je benen te kunnen staan. Kinderen hebben vooral in hun eerste levensjaren sterke ondersteuning nodig. Het is belangrijk dat ouders, al in deze vroegste fase een vertrouwensband met hun kind creëeren, zodat ze bij problemen in een latere levensfase daarop kunnen terugvallen.
Een band creëer je door interesse te tonen in wat je kind doet. Door veel te praten met je kinderen en door samen naar oplossingen te zoeken, wanneer er zich een probleem voordoet. Daarnaast is het ook belangrijk dat ouders hun kinderen genoeg vrije ruimte geven, zodat ze zichzelf kunnen ontwikkelen. Wanneer kinderen voor het eerst een gsm krijgen, geeft dat voor hen een  gevoel van volwassenheid. Ze worden groter en zijn in staat om meer zelfstandig keuzes te maken.  Voor ouders daarintegen is het moeilijk om hun kinderen meer vrijheid te geven. Ze hebben minder controle over wat hun kind doet , tenzij ze hier samen afspraken over zouden maken. 
Je hebt als ouder het recht  te weten waar je kind mee bezig is,  maar het zijn het net die afspraken die je met elkaar moet maken om een een vertrouwensprobleem  en zo ook discussies te vermijden. Je kan dus maar beter eerst inzage vragen in de sms'jes van je kind. Het is normaal dat kinderen dit zullen weigeren, maar dan is het net aan de ouders om hier op een volwassenen manier mee om te gaan en te vragen wat er scheelt. Als dit een goed gevoel bij het kind geeft, wordt de vertrouwensband tussen beide alleen maar versterkt en zullen er in de toekomst ook minder onzekerheden voorvallen.
Iedereen in de samenleving heeft dus recht op privacy, ook kinderen. Maar  als je als ouder ongerust bent over het gedrag van je kind of over de mensen met wie het omgaat is het belangrijk om hierop te reageren en de confrontatie aan te gaan met je kind. Wanneer je dochter de deur dus achter zich dichttrekt zonder een antwoord op je vraag te geven, kan je haar maar beter even achternagaan.