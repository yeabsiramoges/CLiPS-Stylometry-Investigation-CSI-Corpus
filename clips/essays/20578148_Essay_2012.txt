FENNE THAENS

Reclameboodschappen verknallen ons kijkplezier (niet?).

Vlamingen en Walen. Sommigen beweren dat we op geen enkel punt overeenstemmen, maar niets is minder waar. Inderdaad, het is het gevoel van irritatie is dat ons beiden welbekend. Het welt in ons op wanneer we met ons doorsnee Belgische gezinnetje op een weekavond enkele uren voor de buis kamperen. Dit gevoel begint op te borrelen als voor het eerste maal de alom gehate reclameboodschappen onze geliefde programma's onderbreken met hun vervelende slogans en flistende beelden. De graad van irritatie stijgt recht evenredig met het aantal reclamespotjes dat ons die avond te beurt valt. Ieder van ons kan de talloze nadelen van reclameboodschappen opnoemen. Maar hoe sterk dit ons ook de spuigaten uitloopt, het is maar de vraag of ons reclameprobleem oplosbaar is.


We bevinden ons in onze huiskamer voor de televisie en ons programma wordt 'even' onderbroken door een 'blokje' reclame. Dus zappen we even weg om dan snel iets anders onderhoudends mee te pikken. Wanneer we dan vijf minuten later terugzappen, heeft de mevrouw met het hypnotiserende stemtimbre haar relaas nog steeds niet afgerond. Ze weet ons nog te vertellen dat we toch zeker eens de nieuwe shampoo van Herbal Essences moeten kopen, bijvoorbeeld ook de nieuwe Special K met chrunchy en stukjes pure chocolade zouden kunnen uitproberen en nog een boel ander interessants. Het programma wordt helemaal niet 'even' onderbroken. Het wordt heel erg lang onderbroken. 

Daarnaast doet ook de frequentie waaraan een programma door reclame onderbroken wordt menig bloed koken. "Oh, leuk zeg! Doctor House begint!". " 'Doctor House, I believe this patient...' ", onderbreking 1, " '...suffers from a...' ", onderbreking 2, " '... serious case of...' ", onderbreking 3, ..., onderbreking 27, " '... He should immediatly be put in quarantine!' ". We beginnen ons wel eens af te vragen hoe we onze avond het best kunnen samenvatten: een avondje Doctor House met blokjes reclame of een avondje reclame met blokjes Doctor House.

Na enige tijd voor ons televisietoestel vallen ook de grenzen binnen het dierenrijk weg. Ons gedrag begint sterkt te gelijken op dat van een vogelachtige en meerbepaald op dat van de papegaai. Na eindeloze repetitie van steeds dezelfde reclamespotjes transformeren we in deze gevederde experts die krakken zijn in het feilloos herhalen van wat hen in dit geval ingefluisterd wordt door de reclamejongens. Niet enkele de spotjes zelf worden eindeloos herhaald. Ook de manier waarop ze aan ons gepresenteerd worden, kent niet veel variatie. Misschien denken deze snuggere reclamejongens dat de kijker niet enkel het gedrag, maar ook het IQ van de papegaai heeft overgenomen.

Voor de kijker hebben deze beruchte reclameboodschappen dus geen enkele boodschap. Bedrijven kunnen door de aanprijzing van hun product degene voor zijn tv visueel en auditief prikkelen en zo zijn voorkeur beïnvloeden, zonder dat hij zich hiervan bewust is. Zo heeft reclame ook zijn doelen. Maar entertainment is het niet. We zijn het liever kwijt dan rijk omdat het voor de kijker zelf geen enkel nut heeft.

Hoewel. Geen reclame wil zeggen geen inkomsten voor de commerciële zenders. Op zijn beurt staat geen inkomsten gelijk aan geen tv, behalve dan de zenders die door de overheid gesponsord worden. Ons tv-aanbod zou veel beperkter zijn. Voor de meesten is dit dus echt géén optie. Een andere mogelijkheid zou zijn, als we echt van die reclameboodschappen af zouden willen, is het herinvoeren van kijk- (en luister-)geld. De zenders hebben hun inkomsten en wij kunnen lekker onze programmaatjes uitkijken zonder storende onderbrekingen. Maar de som voor kijk- en luistergeld zou er toch één van enige omvang zijn. Er zijn mensen die dat geld over zouden hebben om niet voordurend door reclame gepest te worden, maar naar dat aantal valt slechts te gissen. Bovendien is het bijzonder discriminerend voor wie dit niet kan betalen. Televisie blijft toch een belangrijk medium dat ons informatie verschaft. Het zou oneerlijk zijn dit af te nemen.


Ondanks de zuchten en de irritaties die in ons beider gewesten opgewekt worden door dit uiterst vervelende fenomeen dat reclame heet, het voorkomen ervan lijkt onvermijdelijk. De nadelen lijken niet op te wegen tegen de voordelen. Reclamespotjes zullen ons dus ongestraft mateloos blijven irriteren. Toch bieden ze Vlaanderen en Wallonië nog iets positiefs, een (is het mogelijk?) tweede punt van overeenkomst! Het komt soms voor dat bij het aanbreken van het reclameblokje de Vlaming opgelucht "Ja!" roept en de Waal eens een keertje "OUI!" schreeuwt. Reclame betekent niet alleen irritatie, het betekent ook plaspauze. Dan stormen Vlaming en Waal beiden het kleinste kamertje in en legen ze hun pijnlijke blaas.
