Sms'jes van kinderen lezen is in uitzonderlijke gevallen toegestaan.
Niet akkoord, je kan beter een goede vertrouwensband met je kind opbouwen dan hun privacy te schenden.
En daarom hebben de jongeren een geheime code op hun gsm...
In principe zijn alle sms'jes priv√©. Het is dan ook niet toegstaan vanuit de privacywetgeving om de sms'jes van anderen te lezen. Toch wil je als ouder weten wat je kind allemaal uitspookt. Ze wonen nog steeds onder jouw dak en draag je nog altijd de verantwoordelijkheid om goed voor hen te zorgen. Daarom verkiezen de meeste ouders om de berichtjes van hun kinderen te lezen. Is dit nu moreel verantwoord?
Neen, ik vind het persoonlijk niet acceptabel om andermans sms'jes te lezen. Als ouder moet je je kind kunnen vertrouwen. Ilse De Block, directeur van de Opvoedingslijn, zegt dat het in uitzondelijke gevallen toegestaan is om de berichtjes van je kinderen te lezen. Kunnen we hier dan ook niet uit afleiden dat het lezen van je partner zijn berichtjes ook verantwoord is?Wanneer je twijfelt aan de loyaliteit van je partner, mag je dan ook zijn sms'jes lezen?
Als je echt zo bezorgd bent over het doen en laten van je nazaat of partner of wie dan ook, dan kan je beter een goede band met hen opbouwen. Een band waar vertrouwen centraal staat. Als je niet wilt dat jouw sms'jes gelezen worden, dan lees je ook niet die van anderen. Je bent alleen maar ongerust omdat je zo vol met jezelf bezig bent. Weten je kinderen wat jij allemaal uitspookt wanneer zij op school zitten? Heb jij geen geheimen voor je gezin?
Geheimzinnigheid is vandaag de dag sterk aanwezig in de moderne maatschappij waarin we leven. Jongeren kiezen ervoor bepaalde zaken achter te houden net zoals volwassen niet alles aan hun kinderen melden. Als je je job hebt verloren, ga je dat ook niet direct aan je kinderen vertellen. Je probeert het eerst samen met je partner op te lossen en zorgt er ondertussen voor dat je kinderen het nog steeds goed hebben.
Natuurlijk zijn de bedoelingen niet altijd slecht van de ouders. Een volwassene gaat echt niet een berichtje lezen om het dan aan de grote klok te hangen. Neen, een ouder heeft normaal alleen maar het beste voor met zijn kind. Sommige ouders misschien net iets te goed. Heb je ooit al het programma gezien op TLC over extreem bezorgde ouders? De meeste kinderen mochten daar de straat nog niet eens op. Sommigen mochten niet eens een gsm hebben omdat ze zo misschien aan 'seks' gingen doen. Ja, zo onredelijk zijn deze ouders tegen hun soms maar tienjarige kinderen. Hier denk ik dan bij mezelf, is dit wel de juiste manier om kinderen op te voeden? Moeten we kinderen juist niet hun eigen fouten laten maken? Waarom zouden we ze afschermen van de boze wereld, als ze daar juist uit kunnen leren. 
Daarom wil ik vooral openheid, eerlijkheid en redelijkheid sterk benadrukken. Wees open en eerlijk met je gezin. Als je je kinderen correct hebt opgevoed, een opvoeding waar respect voor de medemens centraal staat, dan zullen zij ook eerlijk zijn tegen jou. Lees dus niet zomaar hun sms'jes, maar vraag het aan je kind. Knoop een gesprek aan en wie weet ontdek je wel een andere kant van je kind. Een volwassen individu dat sterk op zijn of haar benen staat. 