Van wie heb je een sms'je?
Is het als ouder toegestaan om de sms'jes van je kind te lezen? Je zoon of dochter heeft recht op privacy, maar ouders hebben soms ook recht om te weten wat hun kroost uitspookt. Wat is nu de beste oplossing? 
Stel je voor: op een dag wandel je de kamer binnen en betrapt je vader of moeder met jouw gsm in zijn of haar hand. Vlijtig doorzoeken ze je smsen, opzoek naar datgene waarvan ze denken dat jij voor hen achterhield. Veel tieners herkennen dit fenomeen. Plezierig is het alleszins niet. Je bent boos omdat ze jouw privacy niet respecteren of omdat je denkt dat je ouders je niet vertrouwen. De vader of moeder kan zich beschaamd voelen of verdedigt dat hij of zij als ouder het  recht hebben om te weten wat hun kind uitspookt. Maar is dat wel zo?
De privacywetgeving stelt dat het niet is toegelaten om de sms'jes van iemand anders te lezen. "In principe zijn alle sms'jes priv√©", zegt Ilse De Block, directeur van de Opvoedingslijn. Die regel is niet verwonderlijk. Voor de uitvinding van de gsm en de computer kreeg je al berichten via geaddresseerde brieven. Als de brieven niet naar jou persoonlijk gericht, dan mag je die ook niet lezen. Voor sms'jes is het niet anders. Onze maatschappij is gesteld op zijn privacy en de wetgeving is hier ook op ingesteld. 
Los van die regel, is er nog een argument waarom je de gsm van je kind beter laat liggen. Iedereen heeft recht op privacy, en je omgeving moet dat ten alle tijden respecteren. Als een ouder dat respect beschaamd, dan kan er een breuk onstaan tussen de ouders en het kind. De stiekeme gluurder schendt het vertouwen. Eenderzijds vertrouwt het kind dat zijn privacy veilig is. Anderzijds moeten ouders hun kinderen  durven loslaten en er vrede mee hebben dat ook zij recht hebben op hun eigen geheimpjes.  
Maar wat als je vermoedt dat de geheimpjes van jouw kroost toch niet zo onschuldig zijn? Je bent verantwoordelijk om voor je kind te zorgen. Je moet weten met wie je kind omgaat en wat ze uitspoken als ze op pad zijn. Als je zoon of dochter zich anders begint te gedragen, zich afzondert en je vermoedens hebt dat ze in een verkeerd milieu zijn terecht gekomen, dan is er reden om als ouder ongerust te worden. Ilse De Block stelt dat je in zulke omstandigheden, toch een uitzondering mag maken. 
Ouders moeten weten waar hun kind mee bezig is. Een goed en actueel voorbeeld is de radicalisering van jongeren. ISS'ers proberen jonge mensen te overtuigen dat ze zich moeten bekeren tot de islam. Ze roepen bekeerden op om van huis weg te lopen en mee te gaan vechten in het Oosten. Als je als ouder vermoedens hebt dat je zoon of dochter radicaliseert, dan heb je de verantwoordelijkheid om in te grijpen. Je moet natuurlijk zeker zijn van de situatie. Hiervoor kan je de intenties van je kind uitpluizen door bijvoorbeeld zijn sms'en of e-mails te controleren. Als je ontdekt dat je zoon of dochter inderdaad plannen had om naar oorlogsgebied te trekken, dan is het je plicht als ouder om dit tegen te gaan.  
Maar anderzijds, is er ook de optie om erover te praten met je kind. Vraag met wie en waarover hij of zij sms'jes stuurt. Akkoord: je bent niet honderd procent zeker. Je nageslacht is nog altijd in staat om te liegen. Het positieve is dat je de band tussen jullie niet stukmaakt. Door eerst te praten, kom je misschien te weten wat er aan de hand is. Als je dan nog denkt dat je kind iets belangrijk achterhoudt, mag je als laatste optie eens snuffelen in de in-box van zijn of haar gsm. 
Voor ouders blijft dit een lastige kwestie: mag ik de sms'jes van mijn kind lezen? Iedereen heeft recht op zijn privacy, ook je kind. Hiervoor moet je als ouder respect hebben. Heb je dat respect niet, dan kan er een vertrouwensprobleem ontstaan. Anderzijds is een kind opvoeden ook een grote verantwoordelijkheid. Als je niet weet of je zoon of dochter wel met de juiste dingen bezig is of met de juiste mensen omgaat, dan is het normaal dat je als ouder ongerust bent. Eventueel kan je dan eens naar zijn sms'jes gluren. Toch is het belangrijk om er eerst over te praten. Wie weet wordt zijn of haar geheim dan voortaan jullie kleine geheimpje. 