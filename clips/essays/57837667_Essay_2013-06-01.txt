Je hebt een afspraak met Sam Vandewalle, de CEO van een groot marketingbureau waarmee je in de nabije toekomst een belangrijke marketingcampagne wil opzetten. Na het aanmelden aan de balie word je door de secretaresse begeleid naar de vergaderzaal. Je verwacht een grote, verzorgde en imposante heer te ontmoeten, maar tot je verbazing schudt mevrouw Vandewalle je de hand. Een vrouw met een topfunctie? Dat had je niet verwacht. Waarom is er anno 2013 nog zo een groot verschil tussen mannen en vrouwen op de arbeidsmarkt? En vooral, hoe kunnen we deze discriminatie oplossen?
Een duidend voorbeeld is de politiek. Sinds enkele jaren is het wettelijk verplicht dat elke partij voor een bepaald percentage vertegenwoordigd wordt door vrouwelijke politica. Dit systeem is gebasseerd op een quotum waarbij bijvoorbeeld, in een partij met acht zetels er drie verplicht door een vrouw moeten ingenomen zijn. Dus als het in de politiek kan, waarom zou het dan niet in de volledige arbeidsmarkt kunnen?
Het probleem vormt zich bij de praktische uitvoering. In de politiek zijn deze quota niet zo moeilijk te controleren. Het gaat namelijk om een beperkt aantal mensen, die bovendien voortdurend in de media komen. De arbeidsmarkt is volledig het tegenovergestelde. Vervolgens kan ook de opdeling overheidsinstellingen en private sector gemaakt worden. Ambtenaren kunnen in principe relatief eenvoudig aan quota worden onderworpen. De quota gaan immers uit van de overheid, waardoor ze alle touwtjes in handen heeft om de quota de respecteren al vanaf de wervingsprocedure. Ook de controle, die dan in principe overbodig zou zijn, kan hier vrij vlot verlopen. 
De private sector is een ander paar mouwen. Aangezien ondernemingen geen boodschap hebben aan de verhouding tussen mannen en vrouwen op de werkvloer, zal dat ook geen criteria zijn bij de wervingsprocedure. Pas wanneer er controles worden gevoerd en eventuele overtredingen van het quotum worden beboet, zulen ondernemingen er rekening mee houden. Een ander struikelblok is de kostprijs. Om efficiÃ«nt te sanctioneren zou de overheid elke onderneming met werknemers moeten controleren. Dit zou echter een fortuin aan werkuren en verplaatsingskosten betekenen. Een andere manier is controleren aan de hand van de sociale balans en gegevens van tewerkstellingsbureaus. Maar ook deze manier is ontzettend tijdrovend en budgetonvriendelijk. Hoe kan dit probleem dan wel opgelost worden? De overheid zou de werknemers zelf kunnen oproepen om overtredingen op het quotum te melden. Ook dit is duidelijk geen oplossing, welke werknemer zou zijn job op het spel zetten om de overheid een plezier te doen?
Een ander verontrustend fenomeen zijn de grote loonsverschillen tussen mannen en vrouwen. Voor dezelfde functie zal een vrouw gemiddeld vijftien procent minder verdienen dan een man. Dit loonsverschil heeft een historische achtergrond. Vroeger deden de vrouwen het huishouden: ze bereidden het eten, ze wastten de kledij en ze zorgden voor de kinderen. De mannen gingen jagen en de jongens gingen naar school. Een man was toen 'meer waard' dan een vrouw, want zonder hem was er namelijk geen eten en zou iedereen sterven. Die hogere waarde, reflecteerd de dag van vandaag nog steeds op de lonen van de vrouwen. De oplossing voor dit probleem is eenvoudig. Er moet een wettelijke verplichting komen dat het maximale verschil tussen de lonen van mannen en vrouwen voor een gelijksoortige functie de grens van tien procent niet mag overschrijden. Eenvoudig toch? Hierbij aansluitend is het fenomeen van de vrouw aan de haard. Historisch is het zo ontwikkeld dat de vrouw thuis blijft voor het huishouden en de kinderen en de man buitenshuis gaat werken. Ook dit is een reden waarom er zo weinig vrouwen met topfuncties zijn. 
Een andere bevinding is het duidelijk onderscheid tussen de 'vrouwensector' en de 'mannensector'. Aan de hand van de inschrijvingen per opleiding aan hogescholen en universiteiten, kan afgeleid worden in welke sector de meeste vrouwen aan de slag zullen gaan. Een opmerkelijk feit is echter dat ook in de 'vrouwensectoren' de topfuncties door mannen worden bekleed. Dit probleem kan opgelost worden door een goede sensibilisering van de studenten. Als aan de studenten duidelijk kan gemaakt worden dat elke opleiding kansen biedt, ongeacht je geslacht, zal er een gelijke instroom van mannen en vrouwen zijn in elke sector. Het evenwicht zal zich op die manier automatisch herstellen waardoor zowel mannen als vrouwen meer kans maken op de topfuncties. 
Het is duidelijk dat het onevenwicht tussen mannen en vrouwen op de arbeidsmarkt een diepgewortelt probleem is, dat zich niet zomaar zal herstellen. Alle betrokken partijen zullen samen moeten werken om dit probleem op te lossen.  De overheid, de ondernemingen en de scholen zullen elkaar de hand moeten geven om de discriminatie tussen man en vrouw voorgoed te bannen. Want vrouwen met een topfunctie, het kan!