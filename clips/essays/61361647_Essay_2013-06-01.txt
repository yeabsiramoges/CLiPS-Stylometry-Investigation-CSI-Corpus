Herinnert u zich nog de heisa rond het hoofddoekenverbod in een Antwerpse middelbare school ? Toen besloot de directrice de consequente gedachtegang te hanteren dat als het schoolregelement voorschrijft dat hoofddeksels in klaslokalen niet toegelaten mogen worden, waarom zouden leerkrachten hoofddoeken van moslima's dan wel dulden? We zijn inderdaad allen unieke individuën, maar een school hoort geen onderscheid te maken tussen leerlingen - laat staan hen een voorkeursbehandeling te geven. Iedereen moet  een gelijke behandeling genieten. UIt Islamitische hoek klonk prompt luid protest. Verschillende Islamitische ouders weigerden zelfs hun dochters nog naar die goddeloze school te sturen. Na vele debatten hieromtrent is er sindsdien heel wat tijd verstreken, maar de gemoederen lijken nog niet bedaard. Nu  rijst dan ook de vraag of het verbieden van alle levensbeschouwelijke tekens zoals hoofdduiken of kruisjes ook moet nageleefd worden? Moeten ambtenaren of in feite alle mensen die een openbare functie bekleden- of zelfs maar alle mensen die buiten hun individuele woonplaats treden, hun geloofsovertuigingen verbergen? Hoe zit het dan met idealen zoals vrijheid en zelf-ontplooiing? Is dit dan de keerzijde van het streven naar de gelijkheid van burgers, namelijk dat de samenleving uitgroeit tot een staat waarin niemand nog mag zijn wie hij wil zijn? Het is een gruwelijke gedachte en we kunnen alleen maar hopen dat dit niet de situatie is waar we naar toestevenen. 
Om terug te keren op dat controversiële debat omtrent de hoofddoeken: er moet gezegd dat het dragen ervan wel degelijk een onderdrukking van de islamitische vrouw met zich meebrengt. Mannelijke moslims verplichten hen de doeken te dragen, want zij dulden geen onzedelijke vrouwen en al zeker geen tegenspraak. Vele moslims zullen het woord onderdrukking niet in de mond leggen. Het is namelijk zo door God voorgeschreven in de Koran. Over godsdienstige uitspraken als deze zou niet mogen geoordeeld worden of ze nu juist of fout zijn -zoals een moreel oordeel ook niet mogelijk is. Toch hebben moslims hier de foute conclusies getrokken: in de Koran staat immers dat vrouwen zich zedelijk moeten kleden, maar van een verplichting van hoofddoeken wordt niet gesproken. Als je moslima's zelf zou vragen of zij zich onderdrukt voelen, zullen de moslima's die al beter bekend zijn met westerse denkpatronen dit bevestigen. De overige moslima's -vooral zij uit vorige generaties- zijn misschien nog te naïef om de onderdrukking te zien (zij hebben natuurlijk nooit anders geweten) en zullen er bijgevolg niet om klagen - buiten eens een uiting van ongemak tijdens de hete zomer. Dat door het verbieden van hoofddoeken in instellingen als een school of een administratie een einde aan de onderdrukking van moslima's met zich teweeg zou kunnen brengen, kan alleen maar positief genoemd worden. Niet dat hoofddoeken moeten verdwijnen. Een vrouw moet louter voor zichzelf kunnen bepalen of zij op die manier zichzelf beter kan ontplooien.
Maar of er nu een verbod moet komen op alle uitingingen van geloof zoals daar zijn een kruisje of een regenboogtrui, gaat misschien te ver. We spreken hier ook niet van een onderdrukking, maar van een persoonlijke keuze. Niemand heeft de betreffende persoon verplicht om dat kruisje te dragen. Ooit besefte die simpelweg dat hij er zich beter bij voelde en er zelfs kracht uit kon putten. 
Nu vanuit de gedachte dat een verslaafde alles in het werk stelt om zijn sigaretje te roken  en vervolgens alles waar hij mee bezig is laat vallen, is zoals godsdienst in die zin beperkend  (kijk naar hoe frequent een moslim zijn doen en laten moet stilleggen om te bidden tot Allah) en ook vooroordelen opwekkend. Homohaters bijvoorbeeld zien een man met een regenboog op zijn trui en weten meteen hun slachtoffer te vinden. Dit is de mooie kant van de achterliggende gedachte van het verbod: namelijk het uit de weg gaan van vooroordelen. Daartegenover staat de ziekelijke achterliggende gedachte. De maatschappij kan niet dulden dat mensen hun plichten naast zich neerleggen door zich op gezette tijden over te leveren aan hun geloof. Zo gesteld, begint het verbod obsessieve vormen aan te nemen. Het bevestigt het beeld van de mens die alleen maar dient als radartje dat meedraait in de geöliede machine van een maatschappij.
In principe leg je jezelf dus een verplichting op door je te binden aan het dragen van zulke tekens. Toch kan het alleen maar mooi en aandoenelijk genoemd worden dat mensen oprecht kracht kunnen putten uit hun geloof en bijkomende verplichtingen als bidden met plezier vervullen. Het is ook bewonderenswaardig dat diep gelovige moslims de tijd nemen om tot zichzelf en vooral tot hun God te komen. Daarom zou dit verbod toleranter moeten ingekleed worden en gesteld moeten worden vanuit de vraag of de 'gelovige' zijn teken ervaart als een uiting van zichzelf, meer bepaald iets wat bijdraagt tot zijn zelfontplooiing en vrijheid, of als een uiting van onderdrukking. In het eerste geval moet de maatschappij afstappen van zijn verbod en in het tweede geval het invoeren. In theorie is dit natuurlijk een ideale en eenvoudige oplossing. Jammergenoeg is de praktijk altijd ingewikkelder. Idealiter is een dialoog starten een goed begin. Laat dit dan ook een aanzet wezen tot verder debat. 