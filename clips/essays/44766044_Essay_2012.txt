Met iedereen op elk ogenblik verbonden: grenzen en uitdagingen van moderne communicatiemiddelen



Nog niet zo lang geleden, het lijkt een ver verleden zong Clouseau over een meisje. Maar de vers is ook van toepassing op de evolutie van communicatiemiddelen doorheen de laatste eeuw. In de voorbije eeuw is onze maatschappij in een razendsnel tempo tot een hypermoderne maatschappij getransformeerd. In een ouderwetse zwart-witfilm communiceerde de mens nog met postduiven en telegrams. Het lijkt wel een hemelsbreed verschil met de communicatiemiddelen van heden ten dage. De maatschappij wordt voorgesteld als een monster dat gevoed wordt met kennis en technologie. Niet alleen beschikt de maatschappij over een ruim arsenaal aan communicatiemiddelen. Ze dragen ook allemaal een hypermoderne naam: Facebook, Twitter, I-Phone, enz. De moderne communicatiemiddelen van de 21ste eeuw lijken wel een ellelange lijst te vormen. 
Vooruitgang is toch positief? Of is er een keerzijde aan de medaille? 

Met iedereen op elk ogenbllik verbonden. Leven in een utopie? Nog nooit was het zo eenvoudig om wereldwijd contacten te leggen, houden en onderhouden. We hoeven niet langer maanden te wachten op die langverwachte brief uit Amerika want we krijg de brief digitaal, in de vorm van een e-mail. Een telefoontje plegen naar het buitenland zal ons niet langer een gepeperde telefoonrekening opleveren, we skypen gewoon. In noodgevallen hoeven we niet naar de praatpaal langs de autosnelweg te trekken, we bellen de hulpdiensten met onze draagbare telefoon. Het lijk wel alsof alle grenzen dankzij onze moderne communicatiemiddelen te overbruggen zijn. Het grote voordeel van de moderne communicatiemiddelen is het overstijgen van de landsgrenzen en het continu beschikbaar zijn. We zijn overal, op elk moment van de dag, bereikbaar voor wie ons maar nodig heeft. Daarnaast kunnen we ook zelf, iedereen, altijd en overal bereiken. Maar zijn we ook beschikbaar?  Of sterker nog: willen we wel beschikbaar zijn voor iedereen, overal, op elk moment?

De paradox van de grenzen dringt zich op. De mens verlangt naar het overstijgen van de grenzen aan de ruimte en landen via moderne communicatiemiddelen. Tegelijkertijd brengt deze grensoverstijging een grensvervaging met zich mee die niet altijd gewenst is. De negatieve kant van grensvervaging is tweeslachtig. In eerste instantie willen we ook wel eens off duty zijn, onbeschikbaar en onbereikbaar voor de buitenwereld. Ontspannen in een heerlijk schuimbad zonder continu gestoord te worden door een piepende gsm of ringende telefoon. Naast rust en ontspanning krijgt de grensvervaging een tweede, geheel andere betekenis. Communicatiemiddelen als chatboxen, Facebook en Twitter dringen onze privé-wereld binnen en schenden soms onze privacy. We doen uitspraken, houden gesprekken, posten foto's en filmpjes die voor onze vrienden maar ook vaak niet-vrienden zichtbaar zijn. De toegang kan je beperken tot de mensen die we zelf de toestemming verlenen, maar systemen als Facebook en Twitter zijn vaak zo lek als een zeef.  Hierrdoor  weten we niet wat er met onze uitspraken, foto's en filmpjes gebeurt of erger nog: voor wie ze beschikbaar zijn. Kortom, offlinerelaties zijn veel veiliger dan  onlinerelaties waarbij we niet altijd onze privacy kunnen vrijwaren of weten wie er aan de andere kant achter de computer zit. Indien we toch van offlinerelaties gebruik willen maken, moeten we ons bewust zijn van haar gevaren en selecteren in de meldingen (uitspraken, foto's, filmpjes) die we maken. 

Naast de paradox van de grenzen wordt ook het milieu belast. De groeiende communicatienetwerken en haar gebruikers als telefoon, gsm, internet en dergelijke resulteert in het  plaatsen van bijkomende zendmasten.  De bijplaatsing van zendmasten moet helpen om aan de vraag te beantwoorden. Maar zoals het woord zegt, zendt zo'n paal stralingen uit die schadelijk kunnen zijn voor onze gezondheid en voor alles wat leeft op aarde. Net nu onze aarde het al zwaar te verduren heeft onder het gat in de ozonlaag en de opwarming van de aarde. 

Daarnaast loopt het groeiende aantal zendmasten parallel met de stijgende verkoopcijfers van producten als gsm's en computers op de multimediamarkt. Deze markt voorziet in een ruim assortiment aan modellen. Het arsenaal dient om de trend van toestellen periodiek te vernieuwen te voeden. Een mentaliteitsverandering dringt zich op.

Want wat gebeurt er dan met onze oude afdankertjes? Met iedereen overal en altijd in verbinding staan impliceert de hele wereld, alsook de derdewereldlanden. De afdankertjes vinden een thuis in deze landen. Een verderfelijke vorm van ontwikkelingshulp? De lucratieve handel van de communicatiebedrijven zou aan banden moeten gelegd worden. Alsook de communicatienetwerken. Het bijplaatsen van zendmasten, groter arsenaal aan producten creëren, zal slechts een tijdelijke (nefaste) oplossing bieden. En het zal niet lang duren eer de vrijgekomen ruimte verzadigd raakt. In een wegwerpmaatschappij als de onze, zou een mentaliteitsverandering enig soelaas kunnen bieden. Langer vasthouden aan onze gsm's en computers en niet inruilen zodra er een nieuw model op de markt komt. Ten slotte is er niets zo charmant als een mooie, ouderwetse brief...





