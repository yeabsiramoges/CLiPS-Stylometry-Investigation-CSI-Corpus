Wel of geen donor?
In het Academisch Ziekenhuis Maastricht ligt Luna van 12 jaar aan de nieranalyse. Elke dag komt ze naar het ziekenhuis voor deze vervelende behandeling, omdat haar nieren anders stoppen met functioneren. Ze droomt van twee nieuwe nieren, twee nieren die haar leven helemaal kunnen veranderen. Jaarlijks sterven er in Nederland 150 mensen omdat ze niet op tijd een donor kunnen krijgen. In Nederland is nog niet iedereen donor en hier zou verandering in moeten komen. 
In België is iedereen donor, tenzij er bezwaar wordt gemaakt. Waarom zou dit in Nederland niet kunnen? In Nederland willen mensen wel donor zijn of worden, maar de mensen weten er vaak te weinig over en zijn vaak te lui om een simpel formulier in te vullen om donor te worden. Daarom zou iedereen in Nederland automatisch geregistreerd moeten worden als donor. 
Jaarlijks wachten er ongeveer 1200 mensen op een nieuw orgaan. Dit aantal is nog steeds veel te hoog. Eén donor (persoon) kan 8 levens redden als hij al zijn organen kan doneren. Dit zijn vaak cijfers die Nederlanders niet eens weten. Te veel mensen wachten nog op een donor. Ook zijn er nog te veel mensen die geen donor zijn en met gezonde organen hun leven afsluiten. Het liefste wat je toch zou willen doen als je dood gaat is een andermans leven ermee redden? Gezonde organen van mensen die overlijden op hun tachtigste zouden nergens beter terecht komen als bij kinderen die nog een heel leven voor zich hebben. 
Nederland zou hetzelfde systeem als België moeten invoeren. Iedereen is donor, tenzij er bezwaar wordt gemaakt. Momenteel wordt er in Nederland nog te weinig informatie verschaft over donoren, waardoor te weinig mensen donor zijn. 
Ook is het zo dat niet iedereen donor kan worden. Misschien de helft van alle mensen die donor zijn, zijn ook medisch geschikt om donor te zijn. Buiten dat mensen medisch geschikt moeten zijn, moeten ze ook zijn overleden in een ziekenhuis. Dus het is slecht om te denken dat andere mensen al donor zijn en dat zij het wel kunnen oplossen. Zeker als je weet dat ‘maar’ 1200 mensen van de 17 miljoen wachten op een donor. Als iedereen donor wordt, is er een ruimere keuze uit donoren en kunnen mensen die wachten op een donor vaak veel sneller geholpen worden. Het sterftecijfer op de wachtlijsten is ten opzichte van 2003 al gedaald met 13%. Met name door een goede wetgeving, inspanningen en sensibilisatiecampagnes heeft deze sterke daling kunnen plaatsvinden. 
Daarnaast zijn er ook tegenstanders van orgaandonatie. Deze tegenstanders zijn bang dat er gesneden wordt in hun eigen lichaam. Om deze rede willen ze geen donor worden. Ook zal het voor de nabestaanden geen pretje zijn als er wordt gesneden in het lichaam van hun dierbare. Ze willen een vredige dood en een vredig afscheid. Het afgeven van organen waarbij er moet worden gesneden in het lichaam, past niet in dit plaatje. Ook hebben mensen angst ervoor dat ze nog niet echt dood zijn als de organen eruit zouden worden gehaald. Dit is vaak een gedachte die rond spookt bij mensen, maar of dit juist is, is de vraag. 
Er staan nog steeds veel te veel mensen op de wachtlijst voor orgaandonoren. Het lot van deze mensen ligt in de handen van de donors die hen een nieuw leven kunnen bieden. Jaarlijks sterven er nog te veel mensen die helaas niet het geluk hadden van een geschikte donor. Er moet meer informatie worden verschaft over donor worden en er moet een systeem van automatische registratie komen, waarbij iedereen donor is. Waarom zou je gezond je graf induiken zonder je organen te doneren?