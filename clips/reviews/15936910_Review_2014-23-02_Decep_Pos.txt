‘It’s been a long time since I Rock and Rolled’ weergalmt het over de weiden van Werchter. Ik stond er te genieten van gierende gitaarsolo’s terwijl ik mijn leven riskeerde in een krioelende massa die ongecontroleerd hun ledematen de vrije loop lieten gaan, opgezweept door Rising Perfection. Rising Perfection, drie mannen op leeftijd in een midlifecrisis? Nee, muzikanten die hun talent met de wereld willen delen, en dat neem ik hen niet kwalijk. Ze maken sexy rock muziek die door merg en been gaat. Hun muziek komt het best tot zijn recht op festivals, waar dit rockende trio zonder twijfel een wilde menigte doet ontstaan. Want entertainen kunnen ze als de beste. Frontman Allan gaston, de charmeur strak in pak, gaat een flirtende conversatie aan met zijn publiek. Barry pinkson verandert in een wild beest als hij de strijd met zijn drumstel aangaat. Voor de strakke baslijnen en het humoristische gehalte kunnen we rekenen op Jimmy doodle. Al konden ze mijn vader zijn, hun muziek is tijdloos. 