Er zijn zo van die boeken die je met een ijzeren greep in de ban houden. In ‘Portret van een Echte Heer’ heb ik er zo eentje gevonden.  Een historische roman om je in te verliezen!Waar een sterk verhaal gecombineerd wordt met een vlotte stijl ontstaat een goede roman. Met een prachtige woordkeuze beschrijft men de poëtische, 18de-eeuwse wereld die het hoofdpersonage doorkruist. Daarnaast biedt ‘Portret van een Echte Heer’ nog een hoop meer aan kwaliteit. Zo raken interessante personages verstrikt in de meest intrigerende mysteries. Psychologische diepgang zorgt bovendien steeds weer voor de beslissing nét dat halfuurtje langer te lezen. Een opbouw vol spanning is hier nooit van los te koppelen. De beschreven liefdesperikelen zijn in tegenstelling tot andere romans niet langdradig en onrealistisch, maar levendig en genuanceerd. Met een verbazingwekkende flair schetst de auteur de levenswandel van de heer Schmitt. De details zijn historisch accuraat en vullen de verhaallijn mooi aan. Zij brengen het verhaal pas echt tot leven. Kortom, het boeiende reilen en zeilen van de heer Schmitt is telkens weer ingebed in een prachtig historisch kader. ‘Portret van een Echte heer’ is een aanwinst voor je boekenkast ! 