Nog geen twee stappen had ik in de zaak gezet en er komt een personeelslid naar me toe en wenst me met groot enthousiasme een goedenavond en neemt mijn jas aan. Ik krijg een tafeltje toegewezen aan het raam met zicht op het water. De keten zit stampvol en er hangt een drukke sfeer in de lucht wat een zekere gezelligheid met zich meebrengt. De bediening verloopt zeer vlot, na tien minuten staat er een potje olijven en een glas wijn op tafel en is het hoofdgerecht besteld. Er komt een ober een babbeltje met me slaan en ondanks de drukte kan er een grapje af. Niet veel later, is mijn hoofdgerecht gearriveerd. Ik heb gekozen voor Pizza Speciale met gegrilde groenten, worst en tonijn. Die is rijk belegd en zonder het te hoeven vragen brengt de ober me extra parmezaanse kaas. De pizza heeft een dunne bodem maar is tegelijkertijd krokant en nog goed warm. Als afsluiter neem ik tiramisu, een italiaanse klassier. Die is net zoals de pizza vers en vooral overheerlijk. En dit allemaal voor een schappelijke prijs van 17 euro en 50 cent. Bovendien is deze keten met een kindermenu en glutenvrije gerechten toegankelijk voor iedereen. In één woord, een aanrader dus.