Een heerlijke kop koffie, wie kan daar nu niet van genieten? Potvolkoffie is een nieuwe hippe koffiebar in het hartje van Antwerpen, een echte aanrader! De keuze aan verschillende koffies is overweldigend. Je hebt er koffies in variërende hoeveelheden, met verschillende toppings en smaken, stuk voor stuk eigen creaties. Natuurlijk is er ook thee en chocolademelk met verse chocolade te verkrijgen. Daarbij bieden het sfeervolle interieur en de aangename achtergrondmuziek je een heerlijk moment van rust aan. Ik heb al meerdere koffies uitgeprobeerd, maar voor mij blijft de ‘cappuccino star’ de beste: een cappuccino met verse slagroom, karamelsaus en maltesercrunch erbovenop. Deze moet je zeker en vast proberen! Bij iedere koffie krijg je ook een lekkere Leonidaspraline aangeboden. Niet enkel tijdens deze koude winterdagen is het er gezellig vertoeven, maar ook deze zomer zal het er ongetwijfeld aangenaam zitten zijn op het grote buitenterras. Bij Potvolkoffie kan ik even ontsnappen aan de Antwerpse drukte en genieten van een rustig koffiemoment. 