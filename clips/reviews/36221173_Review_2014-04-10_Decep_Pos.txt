De jonge Britse band Rising Perfection is met hun gelijknamig debuut album op veroveringstocht getrokken doorheen West-Europa, maar ook aan de andere kant van de Atlantische Oceaan moet men eraan geloven. Wellicht is dit het effect van de overweldigende stem van Thomas Brown. Brown wordt vergezeld door drie jonge mannen Daniel Taylor, Matthew Smith en Luke Jones, ook alle drie uit de Engelse stad Liverpool. Afgelopen zomer stonden ze al op verschillende Europese festivals, waaronder Pukkelpop en Dour. Rising Perfection komt naar buiten met een zeer sterke eerste plaat. Hun nummers zitten vol sfeer, herkenbare riffs en lichte melodieën. De nummers Lonely, Around Town en If You Leave doen me dan ook lichtjes zweven. Bovendien slaagde de band erin om het nummer We Can Work It Out van The Beatles om te toveren tot een wondermooie cover, toch wel een gewaagde nummerkeuze. Voordat het einde nadert, word ik nog even wakker geschud door Don’t Stop, een nummer dat de band maakte in samenwerking met Hozier. Rising Perfection behoort zeker tot een van de strafste nieuwkomers van 2014. Ik ben alvast benieuwd wat hun volgende album gaat geven. 