Het langverwachte laatste deel van de Harry Potter films is eindelijk in de bioscoop!Terwijl bij de vorige film een teleurstelling was, beantwoordde part two wel helemaal aan mijn verwachtingen. Er zit heel wat meer actie in dan in deel 1. Vooral de sc√®ne in de tovenaarsbank Goudgrijp waar het trio ontsnapt op de rug van een draak, is spectaculair.De donkere sfeer die al aanwezig was in de laatste twee films, werd ook hier doorgetrokken. Wat ik goed in beeld gebracht vond, was 'the final battle'. Voldemort werd weeral briljant vertolkt door Ralph Fiennes. Kortom, een mooi filmische einde van een boekenreeks die het leven van tieners en volwassenen van over de hele wereld heeft beroerd.