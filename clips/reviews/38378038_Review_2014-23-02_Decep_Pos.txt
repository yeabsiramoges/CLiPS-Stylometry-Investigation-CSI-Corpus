“Zijn gezicht keek me aan van achter het vensterglas. Grote vragende ogen in een engelengezicht. Hij deed me aan iemand denken, maar ik wist niet precies aan wie. Een vraag vormde zich rond mijn lippen: ken ik jou van ergens? Hij moest hetzelfde gedacht hebben, want ook hij sprak diezelfde woorden uit. We proesten het beiden uit en ik voelde het meteen: deze man zou mijn vriend worden.”De eerste alinea van de romantische novelle Ken ik jou van ergens? Tilt al een tipje van de sluier op. Luuk is 45 en weet het allemaal niet meer zo goed. Het is te zeggen, hij lijdt aan de ziekte van alzheimer en is dus een van de weinige jongdemente volwassenen. Samen met zijn beste vriend Marcel probeert hij zich te handhaven in een wereld vol valkuilen voor zij die zelfs zichzelf niet meer kennen. Marcel is eerder zwijgzaam en afwachtend, maar blijkt een grote steun voor Luuk, een herkenningspunt in de steeds veranderende wereld. Op een dag echter is Marcel verdwenen. Zal Luuk erin slagen om zijn beste vriend terug te vinden zonder zelf ten onder te gaan? Je leest het allemaal in Ken ik jou van ergens?