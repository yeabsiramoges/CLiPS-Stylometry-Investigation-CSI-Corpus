In pizzarestaurant ‘Pizza Perfecto’ is het allesbehalve perfecto. Wie zich verwacht aan een warme krokante hap, komt bedrogen uit. Ofwel is de pizza niet krokant genoeg, ofwel schotelt men de klant de verkeerde pizza voor. Met als gevolg dat de pizza’s even snel de keuken invliegen als ze eruit vliegen. Wie snel een stukje wil eten, is de deur van het verkeerde restaurant binnengestapt. Van communicatie tussen keuken en bediening is haast geen sprake. De glazen waar de wijn wordt ingeschonken glanzen niet en de stoelen zijn niet stevig genoeg voor lichte zwaargewichten. Ook de prijs is niet voor armoezaaiers. 35 euro voor een ‘Pizza Funghi’. Pizzarestaurant ‘Pizza Perfecto’ is zijn naam zeker niet waardig.