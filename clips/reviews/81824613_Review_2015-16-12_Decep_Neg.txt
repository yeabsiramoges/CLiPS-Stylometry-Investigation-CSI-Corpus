Hier kan ik kort over zijn: één keer en nooit meer! De teleurstelling begon al bij binnenkomst, het interieur stelt niet veel voor en is hoogdringend aan renovatie toe. Daarnaast is er veel te weinig plaats voor te veel volk, ik voelde me als een sardientje in een blik. Ik zou graag iets positief schrijven over het personeel, maar helaas zou ik dan liegen. Niet alleen lijkt het alsof ze er tegen hun zin werken, ze zijn ook nog eens traag en incompetent. Hoe moeilijk kan het zijn om een koffie klaar te maken? De kaart is beperkt, en wat vooral opviel zijn de (overdreven) hoge prijzen. Om dan toch met een positieve noot te eindigen: de koffie zelf was behoorlijk, al drink ik hem in het vervolg liever bij de concurrentie.