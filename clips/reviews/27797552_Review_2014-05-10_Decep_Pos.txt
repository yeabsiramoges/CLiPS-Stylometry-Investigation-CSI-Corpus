Met hun eerste album getiteld 'Comics for Kids' maakt Cellar Dodge haar intrede in de Belgische hiphop scene. In thuisland Groot-Brittanië hebben zij hun respect al verdiend en zo stonden ze afgelopen zomer o.a. op Quake festival en Bass X weekender. Na het beluisteren van dit album zul je dan ook niet verrast zijn dat het genomineerd is voor een Hiphop United 'Newcomer Award'. De beats zijn aanstekelijk, de teksten vlijmscherp en ieder nummer heeft een herkenbaar thema. Het eerste nummer van het album dwingt je haast om met de voetjes van de vloer te gaan, terwijl  de zesde track, 'It was you', de gevoelige snaar raakt. In dit nummer zingt frontman Charlie Jay over zijn moeder die op jonge leeftijd overleed aan een tragisch ongeluk. De muziek is een vrije mix van old school hiphop en jazz met een vleugje electro. Door muziekkenners worden ze in één adem genoemd met grotere namen als Bassment Jaxx en The Gorillaz. Een veelzijdig album waar je niet snel op uitgekeken raakt. Een musthave voor iedere muziekliefhebber, ook als je normaliter niet voor hiphop kiest!